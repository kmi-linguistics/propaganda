कांग्रेसियों ने चलाया किसान जन जागरण अभियान
- नुक्कड़ सभा कर भाजपा सरकार पर साधा निशाना
संवाद न्यूज एजेंसी
बिंदकी। नगर सहित ग्रामीण क्षेत्र में कांग्रेसियों ने शनिवार को किसान जन जागरण अभियान चलाया। कांग्रेस सरकार में किए गए जनकल्याणकारी कार्यों की जानकारी लोगों को दी गई। ग्रामीण क्षेत्रों में नुक्कड़ सभा का आयोजन कर किसानों से पत्रक भरवाए गए।
पूर्व सांसद व प्रदेश महासचिव राकेश सचान के नेतृत्व में यह जन जागरण अभियान चलाया गया। किसानों को कांग्रेस पार्टी की जनकल्याणकारी नीतियों को जन-जन तक पहुंचाया। मेवलापुर गांव में नुक्कड़ सभा पर पूर्व सांसद राकेश ने कहा कि वर्तमान में भाजपा सरकार ने यूरिया के दाम बढ़ा दिए हैं और उसका वजन कम कर दिया है। धान का समर्थन मूल्य 1750 रुपये है, जो लागत से कम है। पेट्रोल के दाम लगातार बढ़ रहे हैं। भाजपा सरकार ने गन्ने का मूल्य एक भी रुपया नहीं बढ़ाया है। वहीं किसानों का करोड़ों रुपया बकाया है। 


