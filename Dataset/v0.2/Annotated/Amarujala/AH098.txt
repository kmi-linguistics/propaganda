भाजपा राष्ट्रीय कार्यकारिणी के सदस्य व पूर्व सांसद नरेश अग्रवाल ने कहा कि जिले के विकास में बाधा नहीं आने दी जाएगी। शुक्रवार को वैटगंज स्थित आवास पर उन्होंने कार्यकर्ताओं से मुलाकात कर विकास कार्यों से संबंधित जानकारी ली। उन्होंने कहा कि शहर के मोहल्लों में जो भी विकास कार्य कराए जा रहे हैं, उसमें किसी भी प्रकार की दिक्कत आ रही हो तो वह उन्हें अवगत करा दें।
उन्होंने कहा कि शहर को आदर्श बनाने के लिए स्ट्रीट और एलईडी लाइटें लगवाई जा रहीं हैं। इस मौके पर नगर पालिका के पूर्व अध्यक्ष उमेश अग्रवाल, महिपाल सिंह यादव, प्रेम सिंह, उदयवीर सिंह, हाजी वसीम अहमद सिद्दीकी, नरेश गोयल आदि मौजूद रहे। 


