पूर्व मुख्यमंत्री महबूबा मुफ्ती की बेटी इस्तिजा ने एक बार फिर विवादित ट्वीट किया है। इस बार उन्होंने दिल्ली में हो रही हिंसा को निशाना बनाते हुए लिखा है कि बहुसंख्यकों में उपजी कट्टरता ने देश की विविधता पूर्ण छवि को कमजोर किया है। वह पिछले सात माह से अपनी मां के ट्विटर अकाउंट को हैंडल कर रही हैं और समय-समय पर अपने विचार ट्वीट करती रहती हैं। उन्होंने ट्वीट किया है कि पिछले सात माह के दौरान जिस प्रकार बहुसंख्यक समुदाय की उग्रता बढ़ी है उससे मैं आश्चर्य चकित हूं कि क्या मुस्लिमों के साथ हो रहा बर्ताव उचित है।

सोशल मीडिया पर दिल्ली हिंसा में फायरिंग करने वाले व्यक्ति की गिरफ्तारी न होने पर इल्तिजा ने लिखा कि वह कश्मीरी या मुसलमान नहीं था, इसलिए अब तक कार्रवाई नहीं हुई।

मालूम हो कि पूर्वोत्तर दिल्ली के जाफराबाद और मौजपुर इलाके में सोमवार को हुई हिंसक झड़प के दौरान प्रदर्शनकारियों ने घरों, दुकानों और वाहनों में आग लगा दी और जमकर पथराव किया। इस दौरान एक हेड कांस्टेबल की मौत हो गई थी।

