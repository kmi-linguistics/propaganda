योगी सरकार में मंत्री रहे ओमप्रकाश राजभर ने सरकार की नीतियों का विरोध करने के लिए भागीदारी संकल्प मोर्चा का गठन किया है।
मोर्चा में बाबूराम कुशवाहा की जन अधिकार पार्टी, राष्ट्रीय उदय पार्टी, राष्ट्रीय उपेक्षित समाज पार्टी और जनता क्रांति पार्टी शामिल है।

राजभर ने कहा कि सरकार की जनविरोधी नीतियों के खिलाफ मोर्चा की पहली रैली 14 दिसंबर को बलिया के सुरखपुरा में की जाएगी। बता दें कि राजभर यूपी सरकार में कैबिनेट मंत्री थे लेकिन अपनी बयानबाजी से अक्सर सरकार के लिए मुश्किलें खड़ी करते थे और उनकी पार्टी ने लोकसभा चुनाव भी अलग होकर लड़ा था।


