देशभर में कोरोना वायरस से संक्रमित मरीजों की संख्या में लगातार बढ़ोतरी हो रही है। केंद्रीय स्वास्थ्य और परिवार कल्याण मंत्रालय की ओर से जारी आंकड़ों के मुताबिक, पिछले 24 घंटे में 1329 नए मामले सामने आए हैं और 44 लोगों की मौत हुई है। इसके बाद देशभर में कोरोना पॉजिटिव मामलों की कुल संख्या 18985 हो गई है, जिसमें 15,122 सक्रिय हैं, 3260 लोग स्वस्थ हो चुके हैं या उन्हें अस्पताल से छुट्टी दे दी गई है और 603 लोगों की मौत हो गई है। राजस्थान में कोरोना के कुल केस 1735 हो गए
राजस्थान में आज रात नौ बजे तक कोरोना के 159 नए मामले सामने आए हैं। इसके साथ ही राज्य में कुल केस 1735 हो गए हैं। 274 लोग अब तक ठीक हो चुके हैं, 97 लोगों को अस्पताल से छुट्टी दे दी गई है और 26 लोगों की मौत हुई है | कोरोना से हुई मौत घोषित करने के लिए ऑडिट कमिटी की जरूरत क्यों है?
पश्चिम बंगाल के गवर्नर जगदीप धनखड़ ने कहा है कि कोरोना से हुई मौत घोषित करने के लिए ऑडिट कमिटी की जरूरत क्यों है? लोगों को इसे क्यों छिपाना चाहिए? हमने दुनियाभर की रिपोर्ट देखी है कि हम एक ज्वालामुखी पर बैठे हैं और काफी कम टेस्ट कर रहे हैं।

भारत सरकार कोरोना लक्षणों पर नागरिकों से प्रतिक्रिया एकत्र करेगा
भारत सरकार कोरोना लक्षणों पर नागरिकों से प्रतिक्रिया एकत्र करने के लिए एक टेलीफोनिक सर्वेक्षण करेगा। यह सर्वेक्षण एनआईसी द्वारा किया जाना है, इसके लिए 1921 नंबर से कॉल आपके मोबाइल फोन पर आएगी। आईएमडी कर्मचारी की कोरोना से मौत
भारतीय मौसम विज्ञान विभाग (आईएमडी) के 50 वर्षीय एक कर्मचारी की कोरोना वायरस से मौत हो गई है। यह जानकारी विभाग के महानिदेशक एम. महापात्र ने मंगलवार को दी। महापात्र ने कहा कि मृतक समूह 'सी' का कर्मचारी था और उसकी मौत 17 अप्रैल को सफदरजंग अस्पताल में हो गई। महापात्र ने कहा, 'वह आठ अप्रैल को थोड़े समय के लिए कार्यालय आया था। उसके संपर्क में आने वाले अपने दस कर्मचारियों से हमने खुद ही पृथक वास में रहने के लिए कहा है।' महानिदेशक ने कहा कि लोदी रोड स्थित आईएमडी परिसर के अंदर क्षेत्रीय मौसम विज्ञान विभाग परिसर को भी संक्रमण मुक्त किया गया है जहां वह आया था। महापात्र ने कहा, 'वह मधुमेह एवं उच्च रक्तचाप जैसी अन्य बीमारियों से भी पीड़ित था।' तेलंगाना में आज 56 और कोरोना के मामले रिपोर्ट किए गए। राज्य में कुल संक्रमितों की संख्या 928 हो गई है, जिनमें 711 मामले सक्रिय है और 194 लोग ठीक हो गए हैं या उन्हें अस्पताल से छुट्टी दे दी गई है | स्वास्थ्य एवं परिवार कल्याण मंत्रालय ने कोरोना के मरीजों और संदिग्धों के अवेशष को लेकर गाइडलाइन जारी की। आईसीएमआर ने गर्भवती महिलाओं की कोरोना टेस्टिंग के लिए गाइडलाइन जारी किया। मुंबई में कोरोना के 355 मामले सामने आए हैं, जिनमें 14-18 अप्रैल के बीच 219 मरीज कोरोना पॉजिटिव पाए गए हैं और आइसोलेशन वॉर्ड में भर्ती किए गए हैं। कुल संक्रमितों की संख्या 3445 है, जिनमें से 12 लोगों की मौत आज हो गई है और कुल मरने वालों की संख्या 150 हो गई है | केंद्रीय गृह सचिव अजय भल्ला ने पश्चिम बंगाल के मुख्य सचिव राजीव सिन्हा को पत्र लिखा है, जिसमें कहा गया है, 'मंत्रालय के ध्यान में लाया गया है कि कोलकाता और जलपाईगुड़ी में क्रमशः दोनों अंतर-मंत्रालयी केंद्रीय दलों (आईएमसीटी) को राज्य और स्थानीय अधिकारियों द्वारा अपेक्षित सहयोग प्रदान नहीं किए गए हैं।' 

