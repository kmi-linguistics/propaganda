आम आदमी पार्टी पंजाब के अध्यक्ष व सांसद भगवंत मान ने प्रदेश सरकार की ओर से जल स्रोत विभाग के हजारों पद खत्म करने के फैसले का विरोध करते हुए कि पानियों के संकट के कारण पंजाब जितनी बड़ी चुनौतियों की ओर बढ़ रहा है, ‘मोतियों वाली सरकार’ उतने ही गैर-गंभीर और लोक विरोधी फैसले ले रही है।

जल स्रोत विभाग, खनन और भूविज्ञान विभागों के आपसी मर्ज, पुनर्गठन और 71 करोड़ रुपए की बचत के नाम पर जल स्रोत विभागों की कुल 24,263 मंजूरशुदा असामियों को कम कर 15,606 करने के लिए जो फैसला मंत्री मंडल ने लिया है। यह सरकारी नौकरियां खत्म करके निजीकरण और ठेका प्रणाली को उत्साहित करने वाला रोजगार विरोधी फैसला है, वहीं पानियों के दिन-प्रति-दिन गहरे हो रहे संकट के प्रति कैप्टन सरकार की दिवालिया सोच और पहुंच को भी जनतक करती है। पार्टी हेडक्वार्टर से जारी बयान के द्वारा भगवंत मान ने कहा कि पुनर्गठन के नाम पर कैप्टन अमरिन्दर सिंह ने सिंचाई विभाग जिसको अब जल स्रोत विभाग कहा जाने लगा है, का खनन और भूविज्ञान विभाग के साथ मर्ज वास्तव में सिंचाई और ड्रेनज ठेकेदारी माफिया और रेत माफिया का गठजोड है। मान के मुताबिक सिंचाई, ड्रेनज और माइनज विभागों से सरकारी अफसरों और कर्मचारियों का सफाया करके ठेकेदारी और आऊटसोर्सिंग के नाम तले ‘बड़े स्तर के गुरिन्दर भापे और रेत माफिया डोन को मजबूत किया जा रहा है।

भगवंत मान के अनुसार घर-घर सरकारी नौकरी का सब्जबाग दिखाने वाले कैप्टन अमरिन्दर सिंह यदि दूरदर्शी और वास्तविक सोच रखते होते तो जल स्रोत विभाग की मंजूरशुदा असामियां खत्म करने की बजाए पदों का रेसनलाइजेशन करते। उन्होंने कहा कि धरती के निचले पानी के गिरते जा रहे स्तर को रोकने के लिए नहरी और ड्रेनज विभाग में फील्ड स्टाफ की कमी दूर करना समय की अहम जरूरत है, क्योंकि सरकारों की नलायकियों, ठेकेदारी प्रबंध, बड़े स्तर के भ्रष्टाचार और जवाबदेही की कमी के कारण आज पंजाब का नहरी और ड्रेनज विभाग भगवान के आसरे है। जबकि पानी के संकट के मद्देनजर सिंचाई और ड्रेनज विभाग बेहद अहम भूमिका निभा सकते हैं। तुपका सिंचाई प्रोजैक्ट घरों से लेकर खेतों तक के बारिशों के पानियों की संभाल(हारवैस्टिंग) और रिचार्जिंग प्रौजेक्टों के लिए प्रदेश को बड़े स्तर पर सरकारी इंजीनियरों और स्टाफ की जरूरत है, परंतु कैप्टन सरकार ने नकरात्मक पहुंत अपनाई हुई है।

भगवंत मान ने मकैनिक सर्कल अमृतसर में करोड़ों रुपए की बेकार हो रही मशीनरी के हवाले से कहा कि यदि जल स्रोत विभाग के पास अपेक्षित फील्ड स्टाफ होता तो प्रदेश सरकार मानसून के मद्देनजर आज अपने स्तर पर ही पंजाब के बहुत से नालों, बरसाती नाले और नदियां-दरियाओं की सफाई और बांध की मजबूती कर चुकी होती। इसी तरह यदि माइनिंग विभाग के पास रेत माफिया के विरुद्ध निगरानी करने वाला अपेक्षित फील्ड स्टाफ होता तो सरकार को रेत माफिया रोकने के लिए नाकों पर स्कूल मास्टरों की जरूरत न पड़ती। भगवंत मान ने कहा कि पूर्व मुख्य सचिव करण अवतार सिंह जैसे चहेते अफसरों को ‘फिट’ करने के लिए कैप्टन सरकार वाटर रेगुलेटरी आयोग स्थापित कर सकती है, परंतु आम घरों के पढ़े लिखे और इंजीनियर लडक़े-लड़कियों के लिए सरकारी रोजगार के मौके बढ़ाने की बजाए घटाऐ जा रहे हैं। भगवंत मान ने कहा कि यदि 2022 में पंजाब के लोग ‘आप’ को मौका देते हैं तो आम आदमी पार्टी कैप्टन और पिछली बादल सरकार के ऐसे सभी लोक विरोधी, पंजाब विरोधी और रोजगार विरोधी फैसलों को बदल कर नौजवानों व पंजाब हितैषी फैसले लेगी। 
