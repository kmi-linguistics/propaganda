आम आदमी पार्टी के कार्यालय का उद्घाटन समाज में राजनीतिक प्रभाव से आज तक वंचित रहे रिक्शा चालक तथा गार्ड आदि आम आदमियों के द्वारा फीता काटकर किया गया। इस अवसर पर विधानसभा क्षेत्र काशीपुर के तमाम लोग एकजुट होकर हीरो होंडा वर्कशॉप के पास पार्टी ऑफिस में पहुंचे।  उद्घाटन के बाद प्रेस को संबोधित करते हुए विधानसभा प्रभारी मयंक शर्मा ने बताया कि पार्टी 2022 का विधानसभा चुनाव उत्तराखंड की सभी 70 सीटों पर पूर्ण मजबूती से लडने का रही है, जिसके तहत पूरे प्रदेश में बूथ स्तर पर संगठन निर्माण का कार्य तेजी से किया जा रहा है। उन्होंने बताया कि बिजली, पानी, शिक्षा, स्वास्थ्य के साथ ही उत्तराखंड के पहाड़ों में पलायन रोकने का मुद्दा भी प्राथमिकता में है।  यहां पर आयोजित उद्घाटन समारोह से पहले विधि-विधानपूर्वक हवन का आयोजन किया गया, जिसके बाद रिबन काटकर पार्टी कार्यालय का शुभारंभ हुआ। शुभारंभ के बाद भारी संख्या में युवाओं ने पार्टी की सदस्यता ग्रहण की। सदस्यता लेने वालों में वीके शुक्ला और आयुष शर्मा समेत और भी कई सारे है।  कार्यकर्ता प्रेस कॉन्फ्रेंस तक नारों के माध्यम से उद्घाटन कार्यक्रम के दौरान विधानसभा प्रभारी मयंक शर्मा, मीडिया प्रभारी अमित सक्सेना, पूर्व जिला अध्यक्ष प्रवीण कुमार, गौरव कुमार, रेणु गुल्यानी, मणि शर्मा, शिप्रा शर्मा, इंद्रा शर्मा, जितेंद्र नैलवाल, फरीद, रजनीश, केके जोशी, सुरेश बैनवाल, जितेंद्र भट्ट, अमित शर्मा, भारती और यासिर अली उपस्थित रहे।  
