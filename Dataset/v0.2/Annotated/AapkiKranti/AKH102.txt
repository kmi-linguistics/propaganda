कल 28जून को आम आदमी पार्टी रुड़की(हरिद्वार जोन) की कई बैठक जिला अध्यक्ष हेमा भंडारी(हरिद्वार ज़ोन), नरेंद्र चौधरी(रुड़की ज़ोन) व प्रदेश उपाध्यक्ष शारिक अफ़रोज़ द्वारा आयोजित की गई। इन कार्यक्रम में प्रदेश प्रभारी दिनेश मोहनिया एवं प्रदेश अध्यक्ष एसएस कलेर के नेतृत्व में विधानसभा प्रभारियों के साथ एक बैठक ली गई, जिसमें कई सामाजिक संगठन के लोगों एवं उत्तराखंड क्रान्ति दल छोड़ कर आम आदमी पार्टी की सदस्यता ली।

इस अवसर पर प्रदेश प्रभारी एवं दिल्ली के संगम विहार से विधायक दिनेश मोहनिया ने कहा कि उत्तराखंड में आम आदमी पार्टी पूरी तरह बूथ स्तर पर तेजी से कार्य कर रही है। उत्तराखंड में आम आदमी पार्टी विधानसभा चुनाव 2022 के लिए अभी से पूरी तरह तैयारी के साथ मैदान में उतर रही है। उन्होंने कहा कि उत्तराखंड में पार्टी दिल्ली की तर्ज पर चुनाव लड़ेगी और अपनी आम आदमी पार्टी की सत्ता उत्तराखंड में कायम करेगी। उत्तराखंड में आम आदमी पार्टी बिजली, पानी, शिक्षा, स्वास्थ और रोजगार की तर्ज पर चुनाव लड़ेगी। प्रदेश अध्यक्ष एस एस कलेर ने पार्टी से जुड़ने पर सभी नवनियुक्त सदस्यों का स्वागत करते हुए सभी को 2022 के होने वाले विधानसभा चुनाव में जुटने का आह्वान किया।

प्रदेश उपाध्यक्ष शारिक अफ़रोज़ ने सभी का स्वागत किया और कहा कि इससे पार्टी को नई उर्जा मिलेगी एवं चारो विधानसभाओं का बूथ स्तर काम लगभग समाप्ति की ओर है, इसके बाद हर विधानसभा में घर-घर जाकर पार्टी की नीतियो को पहुचाने का काम किया जाएगा।

जिलाध्यक्ष हेमा भंडारी ने बताया कि आज दर्जनों लोगों ने सीएम अरविंद केजरीवाल जी की नीतियों से प्रभावित होकर आम आदमी पार्टी की सदस्यता ग्रहण की है, जिसमें कांग्रेस, भाजपा और यूकेढि के अलावा कई सामाजिक संगठनों के पदाधिकारी शामिल हैं। इससे पहले रुड़की में आप के वरिष्ठ नेता राजू विराटिया ने प्रदेश प्रभारी दिनेश मोहनिया को बाबा साहेब की प्रतिमा देकर व पगड़ी पहनाकर सम्मानित किया। प्रदेश प्रभारी दिनेश मोहनिया के नेतृत्व में सदस्यता ग्रहण करने वालो में ट्रांसपोर्टर गौरव खुराना, राकेश लोहाट(राष्ट्रीय प्रवक्ता बाल्मीकि समाज), शशि भूषण नौटियाल, प्रमोद ममगाई, तनुज शर्मा, कार्तिक झा, सुभाष राठोर(पूर्व जिला अध्यक्ष व विधानसभा प्रत्याशी युकेडी), कमल खडका, चरण सिंह, अंकित शर्मा, सनोवर अंसारी, विनोद सिंह(सिडकुल एसोसोयेशन मेंबर) ने सदस्यता ग्रहण की। साथ ही आज यूकेडी से राकेश राजपूत(यूकेडी) के साथ देशा सिंह, किरन दास, धर्मेन्द्र कौशि, पीताम्बर सिंह, अशोक शर्मा, रणवीर सिंह मान, अनिल उजाद, विवेक चौहान, रितेश चौहान, देव कुमार, शुभ कुमार, अक्षय चौहान, अमित कर्णवाल, पुष्पेन्द्र चौहान, हरिओम चौहान, संजय चौहान, डा. मनवीर सिंह. इस अवसर पर प्रदेश संगठन सचिव डीएस कोटिल्य, प्रदेश उपाध्यक्ष शारिक अफरोज, प्रदेश संगठन मंत्री डीके पाल, विधानसभा आब्जर्वर ओपी मिश्रा, जिला प्रवक्ता मनोज दिवेदी, जिला सचिव अनिल सती, विधानसभा प्रभारी ज्वालापुर संजू नारंग, विधानसभा प्रभारी रानीपुर संजय मेहता एवं अर्जुन सिंह, हरिद्वार ग्रामीण प्रभारी यशपाल चौहान एवं मोनू एडवोकेट, पवन धीमान, अकरम, तनवीर, मुकेश देव मौजूद रहे। 
