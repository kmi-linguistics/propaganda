आम आदमी पार्टी ने प्रदेश में संगठन विस्तार करते हुए पिछले काफी दिनों से लंबित पड़ी अजमेर जिला और शहर कार्यकारिणी की घोषणा सोमवार को प्रदेश अध्यक्ष रामपाल जाट की अनुमति एवं अजमेर संभाग अध्यक्ष कीर्ति पाठक की अनुमोदना के साथ कर दी गई है। रविवार को वीडियो कॉन्फ्रेंसिंग कॉल के जरिये हुई प्रदेश कार्यकारिणी की बैठक में अजमेर शहर और जिला कार्यकारिणी का प्रस्ताव पारित हुआ था, जिसके बाद सोमवार को कार्यकारिणी की घोषणा कर दी गई है।

प्रदेश सचिव देवेंद्र शास्त्री ने बताया को सोमवार को अजमेर जिले के सक्रिय कार्यकर्ताओ की सोमवार को कॉन्फ्रेंस कॉल के जरिये मीटिंग सम्पन्न हुई जिसमें अजमेर जिले के सभी पदाधिकारियों ने अजमेर जिलाध्यक्ष पद पर एडवोकेट दीपक गुप्ता और अजमेर शहर अध्यक्ष पद पर गुलाब मोतियानी को नियुक्त किया। अजमेर जिले कार्यकारिणी में अभी 15पदाधिकारियों और शहर कार्यकारिणी में 9पदाधिकारियों का चयन किया गया है।

प्रदेश प्रवक्ता दीपक मिश्रा ने बताया कि पार्टी पिछले 3महीने से प्रदेश में संगठन विस्तार में जुटी है, किंतु वैश्विक कोरोना महामारी के चलते अजमेर जिले और शहर की कार्यकारिणी दो महीने लेट हो गई। सोमवार को अजमेर जिले के सभी सदस्यों से वार्ता कर अजमेर संभाग अध्यक्ष कीर्ति पाठक ने नवीन पदाधिकारियों की सूची तैयार कर प्रदेश कार्यकारिणी को भेजी, जिसे प्रदेश अध्यक्ष रामपाल जाट और सचिव देवेंद्र शास्त्री ने अंतिम मोहर लगा कार्यकारिणी की घोषणा की। साथ ही यह भी निर्णय हुआ कि भविष्य की जरूरत के अनुसार जिला और शहर कार्यकारिणी का विस्तार किया जाएगा।

अजमेर जिला कार्यकारिणी:- ज़िला अध्यक्ष एडवोकेट दीपक गुप्ता, सचिव दिनेश गोयल, कोषाध्यक्ष ओम स्वरूप माथुर, कार्यकारिणी सदस्य बहादुर खान, नरेंद्र यादव, एडवोकेट गोपाल शर्मा, एडवोकेट जीतेश माहेश्वरी, श्रीनाथ पाठक, हाजी शेख़ज़ादा इफ़्तिख़ार चिश्ती, विमला आर मसीह, एडवोकेट अर्चना जसराय चंदर बालानी, राधा वल्लभ माहेश्वरी, बाबूलाल सेन, राजवीर सिंह आदि

अजमेर शहर कार्यकारिणी:- शहर अध्यक्ष गुलाब मोतियानी, शहर सचिव एडवोकेट मुशाहिद खान, शहर कोषाध्यक्ष प्रशांत मिश्रा, कार्यकारिणी सदस्य महेश गंगवानी, किरण कुमारी, आफ़ाक खान, देवांशु भट्टाचार्य, हेमेंद्र मिश्रा, प्रदीप जेठवानी आदि को कार्यकारिणी में शामिल किया गया।
