आम आदमी पार्टी(आप) पंजाब के सीनियर और सुनाम से विधायक अमन अरोड़ा ने राज्य में शराब माफिया के बारे में मुख्य मंत्री कैप्टन अमरिन्दर सिंह को पत्र लिखकर जहां कई अहम सुझाव दिए हैं, वहीं कहा है कि सत्ताधारी राजनीतिज्ञों, शराब फैक्ट्रियों के मालिकों और सरकारी तंत्र की उच्च स्तरीय मिलीभगत के बिना अरबों रुपए की नाजायज शराब का गोरखधंधा संभव नहीं। पार्टी हेडक्वार्टर से जारी बयान के द्वारा अमन अरोड़ा ने कहा कि मुख्यमंत्री कैप्टन अमरिन्दर सिंह जिनके पास आबकारी विभाग की भी जिम्मेदारी है, शराब माफिया का पता लगाने की काबलीयत नहीं रखते। उन्होंने मांग की है कि कैप्टन सभी राजनीतिक पार्टियों के साथ सम्बन्धित विधायकों की सांझी जांच समिति गठित करें, जो 15दिनों के अंदर-अंदर शराब माफिया चला रहे समूचे गिरोह और उसके सभी राजनीतिक और प्रशासनिक आकाओं को नंगा कर देगी।

अमन अरोड़ा की ओर से दिए गए सुझावों के मुताबिक पहला इन नाजायज शराब फैक्टरियों में शराब बनाने के लिए इस्तेमाल किए जाने वाला सप्रिट असली है, और यह गोन से बना है। दूसरा, एक केमिकल जो शराब को ब्लैंड करने के लिए इस्तेमाल किया जाता है, जिसको केरोम कहते हैं, वह बाहर खुली मार्केट में नहीं बिकता, क्योंकि यह ओर किसी काम नहीं आता और यह सिर्फ और सिर्फ डिस्टीलरियों के ही काम आता है। इस के ड्रंम पर एक विशेष कोड होता है, जिससे यह भली-भांति पता लगाया जा सकता है कि इस कोड कारामल का ड्रंम पंजाब की किस डिस्टिलरी को सप्लाई किया गया है और फैक्टरी से बाहर वह कैसे आ गया? अमन अरोड़ा ने कहा कि सबसे अधिक अहम बात यह है कि अब तक जितनी भी नाजायज शराब फैक्ट्रियां पकड़ी गई हैं और उनमें जो ब्रांड की शराब बनाई जाती थी, आज तक किसी भी असली डिस्टिलरी वाले ने सरकार या पुलिस के पास यह शिकायत दर्ज नहीं करवाई कि कोई नकली शराब बना कर उनके ब्रांड का नुक्सान कर रहा है। उनकी चूप्पी अपने आप में काफी कुछ बयान करती है और न ही आज तक आबकारी विभाग ने इनसे इस पक्ष से कोई जांच की है।

अमन अरोड़ा ने अपने पत्र में निवेदन किया है कि शराब से जुड़े इस सभी गोरखधंधे का पर्दाफाश करने के लिए आम आदमी पार्टी के मुताबिक विधानसभा की एक उच्च-स्तरीय सर्व-पार्टी समिति बनाई जाए। 
