वर्तमान में कांग्रेस पार्टी वेंटिलेटर पर है, इसके बचने की संभावना नहीं है- राघव चड्ढा*

‘आप’ युवाओं की और उर्जावान पार्टी है, ‘आप’ को आगे बढ़ने और विकल्प बनने की जरूरत है- राघव चड्ढा*

लोगों को ‘आप’ से उम्मीदें हैं, इसे विकल्प के रूप में देखते हैं, क्या ‘आप’ इस चुनौती को स्वीकार करेगी?- राघव चड्ढा*
*- यह दुखद है कि कोविड-19 महामारी के दौरान पार्टियां विधायकों को खरीदने-बेचने में व्यस्त हैं- राघव चड्ढा*
*- ऐसे समय में जब सभी दलों को मिलकर कोविड-19 संकट से लड़ना चाहिए, एक पार्टी के विधायक बेचने के लिए तैयार हैं, दूसरी पार्टी उन्हें खरीदने के लिए तैयार है- राघव चड्ढा*
*- लोकतंत्र की रक्षा के लिए और लोगों की उम्मीदों पर खरा उतरने के लिए ‘आप’ को अपनी जिम्मेदारी का एहसास करना होगा- राघव चड्ढा*
आम आदमी पार्टी के राष्ट्रीय प्रवक्ता राघव चड्ढा ने पार्टी मुख्यालय में आयोजित एक प्रेस वार्ता में कहा कि कोरोना महामारी के दौर में सरकारों और पार्टियों को जनता के बारे में सोचना चाहिए, लेकिन राजस्थान में एक पार्टी विधायक बेच रही है और एक पार्टी खरीद रही है। वहीं, दिल्ली में आम आदमी पार्टी की सरकार ने अपने अथक प्रयासों से कोरोना को काबू में कर लिया है। आज पूरे देश को उम्मीद है कि आम आदमी पार्टी राष्ट्रीय स्तर पर देश को विकल्प देगी। राघव चड्ढा ने कहा कि कांग्रेस खत्म हो चुकी है। अगर कांग्रेस को वोट देते हैं, तो कुछ दिन बाद वह वोट बीजेपी को बेच देगी। कांग्रेस ने पहले, गोवा, कर्नाटक, मध्यप्रदेश में बीजेपी को वोट बेचा और अब राजस्थान में वही होने जा रहा है।

आम आदमी पार्टी के राष्ट्रीय प्रवक्ता राघव चड्ढा ने कहा कि आज पूरा देश कोरोना की महामारी से जूझ रहा है। इतिहास में ऐसा पहली बार देखने को मिला है, जब मानव जाति के ऊपर इतना बड़ा संकट आया है। ऐसे समय में जब सारी सरकारों और राजनीतिक दलों को मिलकर जनता के बारे में सोचना चाहिए। कोरोना को कम करने के बारे में सोचना चाहिए। कोरोना से हो रही मौतों को कम करने के बारे में सोचना चाहिए। ऐसे में हम लोग देख रहे हैं कि किस तरह से राजस्थान के अंदर एक पार्टी विधायकों बेचने में लगी हुई है और एक पार्टी विधायकों खरीदने में लगी हुई है।

पार्टी प्रवक्ता राघव चड्ढा ने कहा कि एक पार्टी सरकार तोड़ने में लगी हुई है और एक पार्टी सरकार बचाने में लगी हुई है। राजस्थान के अंदर कितनी गंदी राजनीति चल रही है। पूरा देश बड़े दुख के साथ राजस्थान में हो रहे राजनीतिक नाटक को देख रहा है। उन्होंने कहा कि कांग्रेस खत्म हो चुकी है। कांग्रेस को गोवा में लोगों ने वोट दिया। कांग्रेस की सरकार बनाई, लेकिन क्या हुआ? कांग्रेस के सारे विधायक बीजेपी में जाकर मिल गए और वहां पर कांग्रेस की बजाय बीजेपी की सरकार बन गई। लोगों ने कांग्रेस की सरकार बनाई, लोगों ने कांग्रेस को वोट दिया और सारा का सारा वोट कांग्रेस ने बीजेपी को बेच दिया। कर्नाटक में क्या हुआ, लोगों ने कांग्रेस की सरकार बनाई और वहां भी लोगों के साथ यही धोखा हुआ, वहां पर भी कुछ दिन बाद बीजेपी की सरकार बन गई। मध्यप्रदेश में भी यही हुआ और अब राजस्थान में भी यही होने जा रहा है।

राघव चड्ढा ने कहा कि कांग्रेस पार्टी अब खत्म हो चुकी है। कांग्रेस का न कोई भविष्य है और न कांग्रेस इस देश को कोई भविष्य दे सकती है। कांग्रेस को वोट देने का मतलब है कि अगर आप कांग्रेस को वोट देते हैं, तो थोड़े दिन बाद कांग्रेस वह वोट बीजेपी को बेच देगी। कांग्रेस के विधायक जिनको आप जीताएंगे, वह आपका वोट पैसे लेकर बीजेपी को बेच देंगे। कांग्रेस 125साल पुरानी पार्टी है। कांग्रेस बूढ़ी हो गई है। आईसीयू में है और अब इसे कोई दवा, कोई वेंटिलेटर नहीं बचा सकता है।

दिल्ली में आम आदमी पार्टी है। एक नई पार्टी है, ऊर्जा वाली पार्टी है, युवाओं की पार्टी है। पिछले 5साल के अंदर जिस तरह से आम आदमी पार्टी ने शिक्षा, स्वास्थ्य, बिजली और पानी के क्षेत्र में चमत्कार करके दिखाया है और अब जिस तरह से दिल्ली के अंदर आम आदमी पार्टी की सरकार ने, केजरीवाल जी की सरकार ने कोरोना को काबू किया है, पूरा देश नहीं पूरी दुनिया आम आदमी पार्टी की तरफ देख रही है।आज पूरा देश आम आदमी पार्टी से उम्मीद करता है कि आम आदमी पार्टी राष्ट्रीय स्तर पर देश को विकल्प देगी। आज पूरा देश आम आदमी पार्टी को इज्जत और आशा भरी नजरों से देख रहा है।

उन्होंने कहा कि अब प्रश्न यह उठता है कि क्या आम आदमी पार्टी यह कर पाएगी,  क्या आम आदमी पार्टी लोगों की आशाएं पूरी कर पाएगी, यह समय बताएगा। आम आदमी पार्टी के पास पूरे देश के अंदर संगठन नहीं है। क्या आम आदमी पार्टी लोगों की इन उम्मीदों को पूरा कर के राष्ट्रीय स्तर पर विकल्प दे पाएगी? आम आदमी पार्टी को विकल्प बनना पड़ेगा। जनता की उम्मीद है, सारा राष्ट्र यह चाहता है, देश यह चाहता है और आम आदमी पार्टी को यह जिम्मेदारी निभानी पड़ेगी। समय बताएगा कि आज जो समय और परिस्थितियों ने आम आदमी पार्टी के ऊपर जिम्मेदारी डाली है, क्या वह अपनी जिम्मेदारी निभा पाएगी?
