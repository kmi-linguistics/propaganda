पंजाब सरकार की ओर से श्री गुरु नानक देव थर्मल प्लांट बठिंडा को ध्वस्त करने सम्बन्धित जारी किए टैंडर के खिलाफ सख्त स्टैंड लेते हुए आम आदमी पार्टी पंजाब ने जहां मुख्यमंत्री कैप्टन अमरिन्दर सिंह को ऐसा न करने की अपील की है, वहीं स्पष्ट चेतावनी दी है कि यदि कैप्टन सरकार ने बाबा नानक को समर्पित इस कमाने वाले और कीमती विरासत को मिट्टी में मिलाने की कोशिश की तो सरकार पंजाब भर में जबरदस्त लोगों के गुस्सा का सामना करने के लिए तैयार रहे। आज शुक्रवार को वीडियो कॉन्फ्रेंस के द्वारा मीडिया के रूबरू हुए पार्टी के सीनियर नेता और विधायक अमन अरोड़ा ने बठिंडा थर्मल प्लांट ध्वस्त करना न केवल बठिंडा के लोगों के साथ धोखा होगा, बल्कि यह दुनिया भर में रहती नानक नाम लेवा संगत की भावनाओं पर सीधी चोट भी होगी।

अमन अरोड़ा ने कहा कि चुनाव से पहले लोगों को भावनात्मक स्तर पर भरमाने के लिए श्री गुटका साहिब की कसम खाने वाले कैप्टन अमरिन्दर सिंह यदि बिजली माफिया और भू-माफिया के लिए श्री गुरु नानक देव थर्मल प्लांट को ध्वस्त करने का ‘पाप’ करते हैं तो पंजाब के लोग कैप्टन अमरिन्दर सिंह, वित्त मंत्री मनप्रीत सिंह बादल और कांग्रेस सरकार समेत बादलों को कभी भी माफ नहीं करेगी, क्योंकि निजी बिजली कंपनियां(थर्मलों) के लिए बठिंडा और दूसरे सरकारी थर्मल प्लांटों की कुर्बानी लेने का सौदा बादलों ने किया था। अमन अरोड़ा ने कहा कि प्राईवेट कंपनियों के साथ मिल कर सरकारी थर्मल प्लांटों को साजिश के अंतर्गत घाटे का सौदा साबित किया गया, जबकि वास्तविक्ता इसके उलट है। मन अरोड़ा ने बठिंडा समेत पूरे पंजाब के लोगों को कैप्टन सरकार के इस अपवित्र कार्य के विरुद्ध एकजुट होकर डटने का आह्वान करते कहा कि 2022 में आम आदमी पार्टी की सरकार इसी बठिंडा थर्मल प्लांट को कोयले, पराली व सौर ऊर्जा के द्वारा मुनाफे में चलाने की काबिलियत रखती है।

अमन अरोड़ा ने कहा कि यदि कैप्टन अमरिन्दर सिंह या मनप्रीत सिंह बादल बाबा नानक को समर्पित इस विरासत को बचाने के लिए गंभीर होते तो थर्मल के बोर्ड ऑफ डायरेक्टर्स की तरफ से पराली के साथ और माहिरों द्वारा सौर ऊर्जा के साथ जैसे का वैसे ही चलाने के लिए कदम उठाते। 
