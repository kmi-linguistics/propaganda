आम आदमी पार्टी राजस्थान इकाई की बैठक रविवार को वीडियो कॉन्फ्रेंस कॉल(google meet) के जरिये दोपहर 3बजे से प्रदेश अध्यक्ष रामपाल जाट की अध्यक्ष में आयोजित की गई। इस बैठक में प्रदेश सहप्रभारी खेमचन्द जागीरदार, प्रदेश सचिव देवेंद्र शास्त्री, प्रदेश कोषाध्यक्ष तरुण गोयल, प्रदेश प्रवक्ता दीपक मिश्रा, महेंद्र मीणा, विश्वेन्द्र सिंह, अल्पसंख्यक विंग प्रदेश अध्यक्ष हाकिम खान, सोशल मीडिया विंग प्रदेश अध्यक्ष देवेंद्र देव, मीडिया सेल सदस्य एवं प्रदेश यूथ विंग संगठन सचिव अभिषेक जैन बिट्टू, पूर्व प्रदेश संयोजक अशोक जैन मांगरोल, रामवतार जोरवाल, शंकर मेघवाल, पवन ठाकुर, एडवोकेट इंद्रजीत सिंह कथूरिया सहित प्रदेश कार्यकारिणी के सभी पदाधिकारियों ने ऑनलाइन बैठक भाग लेकर महत्वपूर्ण निर्णय पर चर्चा हुई।

प्रदेश सचिव देवेंद्र शास्त्री ने बैठक की शुरुवात करते हुए प्रथम प्रस्ताव में कोरोना महामारी पर खेद प्रकट किया और प्रस्ताव रखा कि राष्ट्रीय संयोजक एवं दिल्ली के मुख्यमंत्री अरविंद केजरीवाल ने इस विपदा से निपटने के लिए सभी कार्यकर्ताओं को जरूरतमन्दों की मदद में जुटने का आह्वान किया था, सभी कार्यकर्ता तन-मन-धन से अपने-अपने क्षेत्रों में जुटे हुए है और पूरी सक्रियता के साथ यथासम्भव मदद पहुंचा रहे है। आम आदमी पार्टी का प्रत्येक कार्यकर्ता इस विकट घड़ी में सदैव देश और प्रदेश की जनता के साथ खड़ी है। प्रदेश प्रवक्ता दीपक मिश्रा ने बताया कि आम आदमी पार्टी के कार्यकर्ताओं ने जयपुर, जोधपुर, कोटा, अजमेर, बीकानेर, अलवर, भरतपुर, जालौर, टोंक, भीलवाड़ा, उदयपुर, चितौड़, बांसवाड़ा आदि जिलों में राहत कार्यो में अपनी भूमिका अदा करते हुए ज्यादा से ज्यादा लोगों सहायता पहुंचने का काम किया। प्रदेश में पार्टी के कार्यकर्ताओं ने कुल 3लाख से अधिक भोजन पैकेट और 10000 से अधिक राशन किट वितरित की। जिसमे से केवल जयपुर में ही सवा लाख भोजन के पैकेट और 900 से अधिक राशन किट का वितरण किया गया और अभी भी राहत कार्य जारी है। आम आदमी पार्टी प्रदेश के सभी कोरोना वरियर्स का सम्मान करेगी और सम्मान के तौर पर सभी पार्टी कार्यकर्ताओं, सामाजिक कार्यकर्ताओं को पार्टी का सम्मान पत्र प्रदान किया जाएगा। प्रदेश सहप्रभारी खेमचंद जागीरदार ने बैठक में चर्चा करते हुए बताया कि दिल्ली चुनाव परिणाम के बाद से अब तक प्रदेश से कुल डेढ़ लाख नए कार्यकर्ता पार्टी से जुड़े है, इसके अलावा प्रदेश में अभियान को और गति प्रदान करने के लिए अभियान के राष्ट्रीय संयोजक गोपाल राय के निर्देशो की जानकारी सभी पदाधिकारियों को प्रदान की और सभी को बताया कि प्रदेश से 100 पदाधिकारियों की टीम के गठन का प्रस्ताव रखा जिसे पूरी कार्यकारिणी ने एकमत होकर पारित कर दिया और जल्द 100 पदाधिकारियों की सूची केंद्रीय टीम को भेजने पर सहमति प्रदान कि। सहप्रभारी खेमचन्द जागीरदार ने बताया कि अब तक प्रदेश से 30पदाधिकारियों की सूची फाइनल हो चुकी है, अगले एक-दो दिनों में 70 और पदाधिकारियों की सूची तैयार कर दिल्ली भेज दी जाएगी। प्रदेश अध्यक्ष रामपाल जाट ने बताया कि दो माह से लम्बित पड़ी अजमेर जिला और शहर कार्यकारिणी के प्रस्ताव को समिति के पदाधिकारियों ने मंजूरी देने के साथ ही जालौर और झालावाड़ के नए अध्यक्ष नियुक्त करने के प्रस्ताव को भी मंजूरी प्रदान की। कार्यकारिणी ने प्रदेश संभाग प्रभारी कीर्ति पाठक को अजमेर जिले और शहर कार्यकारिणी को जल्द घोषित करने के निर्देश जारी किए।

प्रदेश में जल्द चलेगा सदस्यता और फण्ड रेजिंग अभियान बैठक के दौरान प्रदेश कोषाध्यक्ष तरुण गोयल ने बताया कि इस समय प्रदेश कार्यालय और कार्यक्रमो को सुचारू रूप से संचालित करने के लिए फंड की म्हत्वि आवश्यकता है, जिसको लेकर फंड रेजिंग अभियान जल्द चलाया जाएगा। अभी कोरोना महामारी के चलते दो महीने से रुका हुआ है। इसके अलावा प्रदेश में सदस्यता अभियान भी चलाया जाएगा पार्टी के हेल्पलाइन नम्बर पर जुड़ने के लिए लगातार फोन कॉल आ रहे है, जिसके लिए सदस्यता रसीद भी प्रिंट हो चुकी है।
