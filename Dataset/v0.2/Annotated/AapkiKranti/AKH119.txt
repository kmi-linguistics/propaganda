आम आदमी पार्टी के पटना जिला अध्यक्ष चौधरी ब्रह्म प्रकाश यादव ने कार्यकर्ताओं के साथ मिलकर कल रविवार को पटना के किदवईपुरी, इनकम टैक्स, कृष्णा नगर क्षेत्र में घुम घुमकर जरूरतमंद लोगों के बीच जाकर मास्क एवं साबुन का वितरण किया। जरूरतमंद लोगों को जागरुक करते हुए बोले कि कोरोना वायरस जैसे महामारी को फैलने से रोकने का एक मात्र उपाय है। हम लोग अपने एवं अपने आस-पास को स्वच्छ रखे साथ ही अपने हाथ को किसी भी साबुन से समय समय पर धोते रहे एवं अपने मुँह को हमेशा ढककर रखे, मास्क का इस्तेमाल करे किसी आवश्यक काम से घर से बाहर निकालने पर अगर कोई संदिग्ध व्यक्ति आपके नज़दीक आकर आपसे बात करनी चाहे तो उससे दूरी बनाकर रहे साथ ही प्रशासन को तुरंत सूचना दे।

अनावश्यक काम से घर से बाहर ना निकले घर में रहकर अपने एवं अपने परिवार का देखभाल करे जिला अध्यक्ष ने कहाँ की अगर किसी भी व्यक्ति को स्वास्थ्य सम्बंधित समस्या लगे तो तुरंत नज़दीकी स्वास्थ्य केंद्र से संपर्क करे आपस में दूरी बनाकर रहे। पार्टी नेताओं ने कहा कि- सरकार को सभी ज़िले में वार्ड स्तर पर स्वास्थ्य केम्प लगाकर हर एक परिवार की जाँच करनी चाहिए साथ ही मास्क एवं सेनेटायज़र अपलब्ध करवाकर आम आदमी के बीच बँटवाना चाहिए। ताकी लोग संक्रमण से बच सके उन्होंने कहाँ की सरकार के आदेश का पालन करे जब तक हमलोग इस महामारी से पूर्ण रूप से उबर नहीं जाते है तब तक ज़्यादा से ज़्यादा घर में रहने का प्रयास करे।

इस मौके पर प्रदेश प्रवक्ता अमर यादव, बबलू प्रकाश, संजीव कुमार, कृष्ण मुरारी गुप्ता, सन्नी कुमार, सुयश कुमार ज्योति, शिव कुमार गुप्ता, प्रेम रंजन यादव, मनीष कुमार, अरविंद कुमार पंकज अजय कुमार सहित दर्जनों कार्यकर्ता व पदाधिकारी मौजूद रहे। 
