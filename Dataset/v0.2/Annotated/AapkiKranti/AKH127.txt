कैप्टन अमरिन्दर सिंह सरकार ने प्रदेश के जरूरतमंद गरीबों/दलितों के लाखों की संख्या में राशन कार्ड काटे जाने के विरुद्ध आम आदमी पार्टी पंजाब ने मंगलवार को सभी 22 डिप्टी कमिश्नरों के द्वारा पंजाब सरकार को मांग पत्र सौंपे और योग्य उपभोक्ताओं के बिना देरी राशन कार्ड जारी करने की मांग की जिससे कोरोना महामारी के कारण राशन से वंचित रह रहे जरूरतमंदों को 2 समय की रोटी यकीनी हो सके। पंजाब के एससी विंग के प्रदेश प्रधान मनजीत सिंह बिलासपुर और सह-प्रधान कुलवंत सिंह पंडोरी(दोनों विधायक) ने बताया कि आज जहां सारी दुनिया की सरकारें चल रहे कोरोना महामारी के कारण सभी कारोबार में रुकावट आने के चलते अपने नागरिकों को अलग-अलग रियायतें और राहत दे कर उनकी मदद करने में यत्नशील हैं, वहीं कैप्टन अमरिन्दर सिंह की सरकार में सत्ताधारी कांग्रेसी गरीबों और जरूरतमंदों के हक छीन रहे हैं। 
‘आप’ नेताओं ने कहा कि कोरोना महामारी के कारण पैदा हुई इस मुश्किल की घड़ी में सरकार को हर जरूरतमंद गरीब और योग्य दलित परिवार की मदद करनी चाहिए थी और उनकी जरूरत अनुसार राशन की होम डिलीवरी करनी चाहिए थी, परंतु ऐसा न करके कैप्टन सरकार ने सभी कल्याणकारी योजनाओं का कांग्रेसीकरन कर दिया। गरीबों और जरूरतमन्दों की ऐसे चुनौती भरे हलातों में किस तरह मदद करनी चाहिए, कैप्टन अमरिन्दर सिंह को दिल्ली के मुख्य मंत्री अरविन्द केजरीवाल से सीखने की जरूरत है। दिल्ली में बिना राशन कार्ड वाले भी लाखों जरूरतमंद परिवारों को राशन और जरूरी वस्तुएं मुहैया की गई हैं, परंतु पंजाब में जो जरूरतमंद पहले राशन ले रहे थे, उन के भी राशन कार्ड काट कर उनको मदद से वंचित कर दिया गया। इस तरह बिना किसी मापदंड के पूरे पंजाब के लाखों उपभोक्ताओं के राशन कार्ड काट कर कैप्टन सरकार ने साबित कर दिया है कि वह गरीब और दलित विरोधी है। मनजीत सिंह बिलासपुर ने कहा कि दूसरी तरफ केंद्र सरकार के दावों के अनुसार 70,725 मीटरिक टन अनाज पर 10000 मीटरिक टन दालें पंजाब के लिए भेजी थे, परन्तु यह राशन लोगों को बांटा ही नहीं गया या कांग्रेसी पार्टी के नुमाइंदे और नेताओं ने इस को स्टोर कर लिया, या केंद्र सरकार ने कभी भेजा ही नहीं, क्योंकि जरूरतमंदों को तो राशन मिला ही नहीं। ‘आप’ नेताओं ने आरोप लगाया कि कांग्रेस सरकार ने प्रवासी मजदूरों को भी राशन नहीं बांटा, जिस कारण वह प्रदेश से चले गए। जिससे इंडस्ट्री के साथ-साथ कृषि क्षेत्र को भी बड़ा नुक्सान हुआ है।

‘आप’ नेताओं ने सरकार को चेतावनी दी कि यदि योग्य उपभोक्ताओं के बिना कारण काटे गए राशन कार्ड बहाल न किए गए तो आम आदमी पार्टी का एससी विंग सरकार विरुद्ध प्रदेश स्तरीय पक्का मोर्चा खोलेगा। 
