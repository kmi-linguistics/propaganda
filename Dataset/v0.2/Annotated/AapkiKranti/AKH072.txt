आम आदमी पार्टी का प्रतिनिधि मंडल कोटा बून्दी लोकसभा प्रभारी नवीन पालीवाल के नेतृत्व में बिजली पानी के बिलों को माफ करने की मांग को लेकर यूडीएच मिनिस्टर शान्ति कुमार धारीवाल से मिलकर इस महामारी से उत्पन्न संकट की घड़ी में बिजली-पानी के बिलों को माफ़ कर आमजन को राहत मिल सके इस बाबत मुख्यमंत्री अशोक गहलोत के नाम ज्ञापन दिया। लोकसभा प्रभारी नवीन पालीवाल ने यूडीएच मंत्री शांति कुमार धारीवाल के कोटा आवास पर पहुचकर ज्ञापन देते हुए कहा कि अभी हाल ही में आपकी कांग्रेस पार्टी की राष्ट्रीय महासचिव ने उत्तर प्रदेश के मुख्यमंत्री योगी आदित्य नाथ को पत्र लिखकर बिजली के बिल माफ करने का अनुरोध किया था। साथ ही दिल्ली विधानसभा चुनाव के दौरान भी कांग्रेस पार्टी ने 400यूनिट तक दिल्ली में बिजली फ्री देने का वादा किया था उसी के आधार पर मुख्यमंत्री अशोक गहलोत को राजस्थान की जनता को कम से कम 200यूनिट बिजली फ्री कर राहत देना चाहिये यदि वो भी नही कर सकते तो कम से कम लॉक डाउन के दौरान के बिजली के बिल ही माफ करदे राजस्थान की कांग्रेस सरकार। धारीवाल जी आपने इस बार के विधानसभा चुनाव में कोटा से केईडीएल को भगाने का भी वादा किया था। आपको मंत्री बने 2साल से ज्यादा हो गए पर उस चुनावी वादे को आज तक पूरा नही किया। वही केईडीएल भी कोटा की जनता को लूट रही है । कम से कम केईडीएल को भगाकर ही कोटा की जनता को राहत दे दे। इस अवसर पर नवीन पालीवाल के साथ राजेन्द्र मीणा उपस्थित रहे।
