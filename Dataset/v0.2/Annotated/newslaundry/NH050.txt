जिस तेजी से कोरोना वायरस देश में अपने पैर पसार रहा है उतनी ही तेजी से नफ़रत भी फैलती जा रही है जिसको "करोनारेज" का नाम दिया जा सकता है. हम इससे पूरी तरह से घिर चुके हैं. ये घृणा से भरा एक चक्रवात है जो फिर-फिर सिर उठाने के लिए शांत होता है. इसकी वजह से हम कोविड-19 के मूल मुद्दे से भटक गए हैं जिस पर हमारा पूरा ध्यान होना चाहिए था. तब्लीग़ी जमात की घटना से जुड़े अलग-अलग तथ्यों ने लोगों को चौतरफा जहरबुझे तीर चलाने का अवसर दे दिया है. सत्य एक अमूर्त और आकारहीन रूप ले चुका है. यह लोगों की धार्मिक आस्था और राजनीतिक झुकाव के हिसाब से आकार लेने लगा है. सच लोगों की सामाजिक स्थिति के हिसाब से तय होने लगा है. जिन लोगों ने सोशल डिस्टेन्सिंग को बहुत हल्के में लिया और धार्मिक आयोजन करते रहे चाहे हिन्दू हों, मुस्लिम हों या जैन उन पर आपका गुस्सा भी इसी तरह तय हो रहा है. एक ताकतवर को धर्म के आधार पर दूसरे युवक को पीटते हुए देखना, जब कोई दुकानदार किसी समुदाय विशेष के व्यक्ति को सामान बेचने से मना कर दे, उससे पैदा गुस्सा. दिहाड़ी मजदूरों में भुखमरी, बेरोजगारी, वेतन, डर, अलगाव और अपमान चे चलते "करोनारेज" लगातार बढ़ रहा है.

हां, एक ट्वीट पर असंवेदनशील प्रतिक्रिया देने का मुझे अफसोस है. मुझे ग़लतफ़हमी हो गई थी कि यह मनोरंजक है, लेकिन ऐसा नहीं था. विशेषकर इस अस्थिर समय में. सोशल मीडिया हमेशा से गाली-गलौज से भरा हुआ है लेकिन हाल के दिनों में जब से इस पर 'आक थू' का चलन बढ़ा है, इसने गिरावट का नया कीर्तिमान बना लिया है. बढ़ते उकसावे ने नफ़रत फ़ैलाने वाले समूहों को बढ़ाया है और देश में विभाजन को रेखाएं गाढ़ी कर दी हैं. यहहममे से किसी के लिए भी अच्छा नहीं हो सकता? क्या सोशल मीडिया जमीनी हकीकत को दर्शाता है या ये सिर्फ विचारों और विश्वास को प्रभावित करता है? शायद दोनों ही करता है.

सोशल मीडिया असल में भैतिक सामाज का ही प्रतिबिंब है. सोशल मीडिया पर मौजूद फैन क्लब संभवतः सोशल मीडिया के बाहर मौजूद फैन क्लब के डुप्लीकेट हैं. ऑनलाइन मॉब लिंचिंग करने वाले भी वास्तविक दुनिया में मॉब लिंचिंग करने वालों के क्लोन हैं. जरूरत पड़ने पर, ये सामूहिक सोच की दिशा को प्रभावित करता है इसलिए अब समय आ गया है जब ये दिखाया जाए कि इसका क्या प्रभाव पड़ रहा है. वाशिंगटन पोस्ट की रिपोर्ट के अनुसार, "हाल के वर्षों की कई घटनाएं ये प्रमाणित करती हैं जब ऑनलाइन घृणा ऑफलाइन हो जाती है तो ये घातक साबित होती है. श्वेत वर्चस्ववादी वेड माइकल पेज ने विस्कॉन्सिन में 2012 में एक सिख मंदिर में छः लोगों को मारने से पहले ऑनलाइन प्लेटफॉर्म पर बहुत सारे पोस्ट डाले जिससे उसके मन में पल रही घृणा दिख रही थी. अभियोजकों ने कहा कि डायलेन रूफ ने 2015 में साउथ कैरोलिना के काले चर्च में नौ लोगों की हत्या करने से पहले खुद को ऑनलाइन 'कट्टरपंथी' बना लिया था. अक्टूबर में पेंसिल्वेनिया के एक पूजाघर में 11 बुजुर्ग श्रद्धालुओं की हत्या का आरोपी रॉबर्ट बॉवर्स श्वेत वर्चस्ववादियों द्वारा संचालित ट्विटर जैसी वेबसाइट गैब पर सक्रिय था." क्या हमें भी यही सब देखना है.

तिब्बत के राष्ट्राध्यक्ष और आध्यात्मिक गुरू दलाई लामा से जब पूछा गया कि क्या वो चीनियों से घृणा करते हैं तो उन्होंने कहा, "नहीं क्योंकि घृणा सकारात्मक नहीं है." क्या सोशल मीडिया पर हो रही गाली-गलौज हमारे लिए सकारात्मक है? क्या ये हमें कोविड-19 के खिलाफ लड़ाई में मदद कर रहा है? ये बीमारी किसी को भी जाति, धर्म या राजनैतिक आधार पर नहीं हो रही है. ये सबको निशाना बना रही है.

क्या हम एक ऐसे देश में रहना चाहते हैं जहां पर एक हिन्दू इस बात से डरता हो कि उसके पड़ोस में एक मुस्लिम रहता है? क्या हम एक ऐसा देश चाहते हैं जहां एक मुसलमान को किसी अस्पताल में दाखिला न मिले? क्या हम अमानवीयता को संस्थागत रूप देना चाहते हैं? इस आग को हवा देकर हम खुद को ही झुलसायेंगे. क्या यह व्यावहारिक है? हमारे सामने पहले से हीवित्तीय और सामाजिक असमानता, चिकित्सा सुविधाओं की कमी और शिक्षा जैसी समस्याएं हैं तो हम ऐसे अनावश्यक तत्व, जो वास्तव में विकास में बाधक हैं, अपने जीवन में लाकर इसको और कठिन क्यों बनाना चाहते हैं?

इस मुद्दे पर दोनों पक्षों में गाली-गलौज करने वाले बहुतायत हैं. क्रोनोलॉजी समझने पर वो ताकतें दिखती हैं जिनकी वजह से ये दरार गहराती चली गई. भारत में कोविड-19 का पहला मामला 30 जनवरी को सामने आया था जब वुहान से लौट कर आया छात्र कोरोना पॉजिटिव टेस्ट हुआ था. 14 अप्रैल तक देश भर में कम से कम 10,000 मामले सामने आ गए. इटली और जर्मनी की यात्रा से वापस आये एक सिख ग्रंथि जब 10-12 मार्च के बीच आनंदपुर साहिब में होला मोहल्लामहोत्सव में शामिल हुए तो वो एक सुपर-स्प्रेडर बन गए. उनके पीछे-पीछे 27 कोविड-19 मामले सामने आये. इस वायरस के फैलाव रोकने के लिए 27 मार्च को पंजाब के 20 गांवों के 40,000 लोगों को क्वारंटाइन किया गया.

यहां ध्यान देने वाली बात ये है कि किसी भी टीवी चैनल ने उस सिख समुदाय पर कोई हमला नहीं किया जबकि सरकार ने सिख ग्रंथि को इटली और जर्मनी से वापस लौटने के बाद सेल्फ-क्वारंटाइन में रहने को कहा था. उन्होंने सभी सलाहों को नजरअंदाज किया और हज़ारों लोगों की भीड़ वाली विभिन्न धार्मिक सभाओं में गए और एक सुपर-स्प्रेडर बन गए. स्वर्ण मंदिर खुला रहता है. वहां आने वाले भक्तों के हाथ सैनिटाइज़ किये जाते हैं लेकिन वे सभी बिना मास्क के वहां आते हैं. इस पर किसी भी टीवी एंकर ने हो हल्ला नहीं मचाया. ये घटनाएं कोई सुझाव नहीं है. इसका यूट्यूब वीडियो 17 मार्च 2020 का है जिसको हिंदुस्तान टाइम्स ने रिलीज़ किया. मीडिया ने जिस तरह से तब्लीग़ी जमात मामले की रिपोर्टिंग की और उसे सांप्रदायिक रंग दिया वो पूरी तरह से अलग है. 31 मार्च तक तब्लीग़ी जमात दूसरे सुपर-स्प्रेडर के रूप में सामने आया जब लगभग 9,000 लोगों ने कथित तौर पर यहां सभा में हिस्सा लिया, जिनमें से 960 लोग 40 भिन्न-भिन्न देशों से आए थे. यहां ऐसे दो उदहारण दिए जा रहे हैं जिनमें इस मामले की रिपोर्टिंग को सांप्रदायिक रंग नहीं दिया गया है. 
