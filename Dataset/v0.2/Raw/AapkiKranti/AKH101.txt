कोरोना महामारी के बढ़ते प्रकोप के मद्देनजर आम आदमी पार्टी के महिला संगठन(निर्मला कुमारी, दिल्ली प्रदेश अध्यक्ष, आप महिला संगठन) ने कोरोना से लड़ाई में अपनी सक्रिय भूमिका निभाने की तैयारी कर ली है। जिसके अंतर्गत आप महिला संगठन हर विधानसभा में "महिला शक्ति कोरोना बचाव दल" का गठन करने जा रही है। इस दल में संगठन की महिला वॉलिंटियर सम्मलित होंगी। जिसका महत्वपूर्ण कार्य कोविड-19 वायरस से बचाव के तरीके सामाजिक दूरी, मास्क लगाना, साबुन से बार-बार हाथ धोना, सेनिटाइजर का प्रयोग करना, अनावश्यक घर से बाहर न निकलना इत्यादि के बारे में हैंडबिल, पैंफलेट आदि वितरण कर लोगों को जानकारी देना है। इसके अलावा होम आइसोलेशन में रह रहे मरीज़ की निगरानी व उनके स्वास्थ सम्बन्धी किसी भी समस्या के समाधान में सहयोग करना। जरूरतमंदों की सहायता करना। लॉकडाउन अथवा महामारी की चपेट में आए पीड़ितों खासकर कुपोषण का शिकार बच्चों, महिलाओं के लिए पौष्टिक आहार वितरण करना। महामारी के प्रकोप का दंश झेल रहे भाइयों व बहनों की मदद करना इत्यादि शामिल है। "महिला शक्ति कोरोना बचाव दल" अपने-अपने विधानसभा क्षेत्र में नियमित भ्रमण कर अपनी सेवाएं प्रदान करेंगे। 
