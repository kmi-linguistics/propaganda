आज सम्पन्न हुए तीनों एमसीडी की स्थायी समिति के चुनाव में आम आदमी पार्टी ने शानदार जीत दर्ज की है। साउथ एमसीडी के जितेंद्र कुमार, नॉर्थ एमसीडी के अजय शर्मा और पूर्वी दिल्ली नगर निगम में गीता रावत ने चुनाव जीता और एमसीडी की स्थायी समितियों के सदस्य बने। पार्टी के वरिष्ठ नेता दुर्गेश पाठक ने कहा कि आज 'आप' के लिए गर्व का दिन है, क्योंकि हमने तीनों एमसीडी की स्थायी समिति में तीन सीटें जीती ली हैं। "आप" को हराने के लिए भाजपा ने अपने 14 वोट कांग्रेस पार्टी के उम्मीदवारों को दिए, लेकिन बावजूद इसके "आप" के अजय शर्मा ने नार्थ एमसीडी में चुनाव शानदार जीत दर्ज की। "आप" के उम्मीदवार तीनों नगर निगमों की स्थायी समिति के चुनावों में विजयी हुए हैं। जितेंद्र कुमार ने दक्षिणी दिल्ली (SDMC) से चुनाव जीता है, और गीता रावल ने EDMC से चुनाव जीता है। नार्थ एमसीडी में अजय शर्मा ने कांग्रेस पार्षद मुकेश गोयल को हराया। आपको बता दें कि पार्षद मुकेश गोयल जो किसी भी चुनाव में कभी नहीं हारे हैं। इसलिए यह जीत काफ़ी महत्वपूर्ण रही। AAP को हराने के लिए बीजेपी ने दिया कांग्रेस को वोट, दोनों को पछाड़ते हुए AAP उम्मीदवार ने दर्ज की जीत, साउथ एमसीडी के जितेंद्र कुमार, नॉर्थ एमसीडी के अजय शर्मा और पूर्वी दिल्ली की गीता रावत चुनाव जीती |
