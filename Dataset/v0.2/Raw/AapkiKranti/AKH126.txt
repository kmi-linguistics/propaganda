आम आदमी पार्टी पंजाब के प्रदेश अध्यक्ष व सांसद भगवंत मान ने प्रधानमंत्री नरेंद्र मोदी से अपील की है कि वह रोजी-रोटी के लिए कुवैत गए उन 8लाख भारतियों का मामला कुवैत सरकार के पास उठाएं, जिन पर कुवैत छोड़ने की तलवार लटक गई है। AAP सांसद ने यह अपील प्रधान मंत्री नरेंद्र मोदी को पत्र के द्वारा की। पार्टी हेडक्वार्टर से जारी बयान के द्वारा सांसद भगवंत मान ने बताया कि कुवैत सरकार की तरफ से विदेशी कामगारों की संख्या घटाने की प्रक्रिया शुरू कर दी है। इस विदेशी कोटा बिल को कुवैत की सांसदीय समिति की तरफ से प्रवानगी दिए जाने के उपरांत लगभग 8 लाख भारतीय कामगारों को कुवैत छोड़ना पड़ सकता है।

सांसद भगवंत मान ने प्रधानमंत्री नरेंद्र मोदी को इस मामले में दखलअन्दाजी करने की अपील करते कहा, कि ‘‘बेशक यह कुवैत सरकार का अपना स्वतंत्र फैसला है, परंतु इसका भारतीय कामगारों पर बहुत बुरा प्रभाव पड़ेगा, इस लिए प्रधानमंत्री नरेंद्र मोदी अपने नागरिकों के लिए कुवैत सरकार को इस फैसले पर पुनर्विचार करने की अपील करें, जिससे रोजी-रोटी के लिए बड़ी मुश्किलों के साथ विदेश गए भारतीय कामगारों का रोजगार न छीना जाए।’’ सांसद भगवंत मान ने प्रधानमंत्री नरेंद्र मोदी को मुखातिब होते लिखा कि यदि कुवैत सरकार भी 8लाख भारतीय कामगार को वापिस भारत आने के लिए मजबूर कर देती है, तो देश में बेरोजगारी का संकट ओर गहरा हो जाएगा, और इसके साथ ही देश की आर्थिकता को ओर चोट लगेगी। इसलिए भारत सरकार को अपनी कूटनीतक पहुंच के द्वारा पूरा जोर लगाना चाहिए। भगवंत मान ने बताया कि इन कामगारों में केरला और अन्य प्रदेशों समेत पंजाब के कामगार भी बड़ी संख्या में हैं।

सांसद भगवंत मान ने अपने पत्र में प्रधानमंत्री नरेंद्र मोदी और पंजाब के मुख्यमंत्री कैप्टन अमरिन्दर सिंह पर तंज भी कसा, और कहा कि यदि भारत सरकार(पीएम नरेंद्र मोदी) अपने चुनावी वायदे मुताबिक भारतीय नौजवानों, बेरोजगारों को प्रति साल 2करोड़ नौकरियां और कैप्टन अमरिन्दर सिंह घर-घर नौकरियां देते तो भारतियों खास करके पंजाबियों को खाड़ी देशों में ‘गुलामों’ जैसी नौकरियां करने के लिए मजबूर न होना पड़ता।

भगवंत मान ने प्रधानमंत्री को यह भी लिखा कि कोरोना महामारी ने दुनिया भर में काम करते भारतियों के लिए रोजगार के मौके सीमित कर दिए हैं। इस लिए भारत सरकार देश में रोजगार के व्यापक मौके पैदा करके इस संकट के साथ निपटे।
