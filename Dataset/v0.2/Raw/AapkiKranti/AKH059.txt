पंजाब में सरकारी और गैर-सरकारी मेडिकल कॉलेजों-यूनिवर्सिटियों की ओर से नियम-कानून की धज्जियां उड़ाकर फीस वसूली में इस्तेमाल की जा रही मनमानी का सख्त नोटिस लेते आम आदमी पार्टी(आप) पंजाब ने डाक्टरी शिक्षा और खोज मंत्री के साथ-साथ पूरी कैप्टन सरकार को घेरा है।

पार्टी के सीनियर व नेता प्रतिपक्ष हरपाल सिंह चीमा ने आरोप लगाया कि कैप्टन अमरिन्दर सिंह सरकार ने बाकी लुटेरा माफिया की तरह मेडिकल एजुकेशन माफिया के समक्ष पूरी तरह से घुटने टेक दिए हैं। गैर सरकारी मेडिकल कालेजों और तथाकथित यूनिवर्सिटियों ने अपनी मनमर्जी के साथ जिस तरह अंधी लूट मचाई हुई है, उससे साफ लगता है कि पंजाब में सरकार नहीं एक लुटेरा गिरोह राज कर रहा है। जिस पर कोई कानून व्यवस्था लागू नहीं होती। चीमा ने पूछा कि क्या डॉक्टरी शिक्षा मंत्री और मुख्यमंत्री बताऐंगे कि उच्च डॉक्टरी शिक्षा पोस्ट ग्रेजुएशन(एमडी/एमएस) में दाखिले के लिए पिछले दिनों हुई पहले दौर की कौंसलिंग में हजारों योग्य मेडिकल स्टूडैंट क्यों हिस्सा नहीं ले सके? क्योंकि उनमें नाजायज और गैर-कानूनी फीसें लुटाने की गुंजाईश नहीं है। चीमा ने कहा कि मौजूदा लुटेरा फीस प्रणाली में एक विशेषज्ञ(एमडी/एमएस) डॉक्टर बनने के लिए कम से कम 9साल की पढ़ाई और 2करोड़ रुपए की फीसें चाहीऐ।

आम आदमी के होनहार बच्चे तो दूर यह फीसें अच्छे खासे परिवार की गुंजाईश से भी बाहर हैं, परंतु सरकार सो रही है। चीमा ने आरोप लगाया कि सरकार के इस तरह गहरी नींद में सोए रहने का असली कारण सत्ताधारी राजनीतिज्ञों और अफसरों की मेडिकल शिक्षा माफिया के साथ उसी तरह की हिस्सेदारी है, जैसे शराब माफिया, बिजली माफिया, सैंड माफिया और बिजली आदि माफीए के साथ जनतक हो चुकी है। चीमा ने कहा कि पंजाब प्राईवेट हैल्थ साइंसज इंस्टीच्यूशन(रैगूलेशन आफ एडमिशन, फिक्शेसन आफ फी एंड मेकिंग आरक्षण) एक्ट 2006 में सभी मैडीकल संस्थाएं जिनमें मैडीकल कॉलेज और डैंटल कॉलेज शामिल हैं, की फीसें निर्धारित करें और उनमें एक समान लाने का पूरा अधिकार पंजाब सरकार के पास है। फिर जिस कोर्स की फीस सरकारी कॉलेजों में 1.25लाख रुपए और प्राईवेट कॉलेजों में 6.50लाख रुपए निर्धारित की हुई है तो बठिंडे का आदेश मेडिकल कॉलेज वार्षिक 14लाख रुपए और गुरू रामदास मैडीकल कॉलेज अमृतसर 9.50लाख रुपए किस तरह ले सकते हैं? चीमा ने बताया कि उन्होंने कैप्टन अमरिन्दर सिंह के पास से डीओ पत्र के द्वारा मांग की है कि राज्य में प्राईवेट मैडीकल कॉलेजों/यूनिवर्सिटीज की लूट को नकेल कसने के लिए 2006 का कानून सख्ती के साथ लागू करने और उस में अगर जरूरत है तो अपेक्षित संशोधन तुरंत की जाए, जो चालू एमडी/एमएस कौंसलिंग पर लागू हो जिससे जो योग्य और होनहार 'डॉक्टर' महंगी फीसों के कारण पहले दौर की कौंसलिंग में हिस्सा नहीं ले सके, वह नए सिरे से निर्धारित कौंसलिंग में हिस्सा ले कर 'विशेषज्ञ' बन सकें।

चीमा ने कहा कि सरकारें(कैप्टन-बादलों) की माफिया के साथ मिलीभगत होने के कारण पंजाब के हजारों योग्य विद्यार्थी डॉक्टर बनने से वंचित रह गए। सरकार की गलत नीतियों के कारण आज पंजाब के सरकारी अस्पताल डाक्टरों को तरस रहे हैं।

चीमा ने यह भी मांग की है कि भविष्य में इस गोरखधन्धे पर लगाम कसने के लिए सभी पार्टियों के साथ सम्बन्धित विधायकों और मैडीकल शिक्षा माहिरों/डॉक्टरों की एक संयुक्त जांच समिति गठित की जाए, जो राज्य में मैडीकल शिक्षा को माफिया मुक्त करने के लिए एक समयबद्ध रिपोर्ट विधानसभा के आगामी सैशन में पेश करे। 
