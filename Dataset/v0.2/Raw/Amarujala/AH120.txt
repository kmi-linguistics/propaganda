स्वास्थ्य मंत्रालय ने बताया कि पिछले 24 घंटे में कोरोना वायरस के 1335 नए मामले सामने आए हैं। अबतक कुल 18 हजार से ज्यादा लोग संक्रमित हुए हैं। स्वास्थ्य मंत्रालय, गृह मंत्रालय और आईसीएमआर ने मंगलवार को दैनिक संवाददाता सम्मेलन में कोरोना वायरस को लेकर कई और जानकारियां दीं। प्रेस कांफ्रेंस में कोविड-19 पर गठित एंपावर्ड ग्रुप 4 के चेयरमैन अरविंद पांडा भी मौजूद थे। इस दौरान स्वास्थ्य मंत्रालय में संयुक्त सचिव लव अग्रवाल ने बताया कि 23 राज्यों के 61 जिलों में 14 दिन से कोई नया मामला नहीं आया है और अब संक्रमण की दर भी कम हो रही है। साथ ही मरीजों के ठीक होने की दर 17.48 फीसदी है।


