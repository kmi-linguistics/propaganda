केंद्रीय कृषि मंत्री नरेन्द्र सिंह तोमरने कहा है कि अभी तक किसान अपनी उपज को मंडी में बेचने के लिए मजबूर था, लेकिन अब वे फसल बेचने के लिए स्वतंत्र होगा. वह फसल के दाम भी अपने मर्जी से तय करेगा. नया विधेयक किसान को इसकी स्वतंत्रता देता है. इसके लिए किसान को किसी तरह का टैक्स नहीं देना पड़ेगा. तोमर आज सुबह किसान विधेयक को लेकर अपना संबोधन दे रहे थे. उन्होंने कहा कि मंडियों में 20-25 व्यापारी ही लाइसेंसधारी होते हैं. वे ही किसान की फसल के दाम तय करते हैं. लंबे समय से किसानों की यह मांग रही है कि उनके दाम वे खुद तय करें, ऐसा कानून बनाया जाए. अब किसान कहीं भी फसल का सौदा कर सकेगा. इससे प्रतिस्पर्धा बढ़ेगी,जिसका फायदा किसान को होगा. तोमर ने कहा कि यह विधेयक फसल का तत्काल भुगतान का अधिकार देता है. अब किसान घर बैठे फसल का सौदा कर सकेंगे. जिससे उनका मंडी तक फसल को लाने-ले जाने का खर्चा भी बचेगा. पहले किसान फसल लेकर मंडी जाता, व्यापारी जो भाव तय करते, उसी पर बेचने को मजबूत था.
