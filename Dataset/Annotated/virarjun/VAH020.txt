कृषि कानूनों के विरोध में विपक्ष की सियासत जारी है. विरोधी दल मामले को लेकर लगातार सरकार को घेरने में जुटे हैं. समाजवादी पार्टी के अध्यक्ष अखिलेश यादव ने गुरुवार को कहा कि सरकार के सभी फैसलों में उसकी मनमानी नहीं आम जनता की भागीदारी होनी चाहिए. अखिलेश ने अपने ट्वीट में कहा कि किसान आन्दोलन भारत के इस लोकतांत्रिक मूल्य की पुनर्स्थापना का भी आन्दोलन है कि सरकार के सभी फैसलों में आम जनता की भागीदारी होनी चाहिए. सरकार की मनमानी नहीं. इसीलिए भारत में लोकतंत्र को बचाने के लिए देश का हर नागरिक भी आज किसान आन्दोलन के साथ भावात्मक रूप से जुड़ता जा रहा है.
