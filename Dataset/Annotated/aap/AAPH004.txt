आम आदमी पार्टी (आप) को शुक्रवार को तब ओर बल मिला जब किसान आंदोलनकारियों के लिए अरविन्द केजरीवाल सरकार और ‘आप’ नेताओं-वॉलंटियरों की सेवा से प्रभावित हो कर रायकोट से विधायक जगतार सिंह जग्गा हिस्सोवाल पार्टी में फिर शामिल हो गए हैं. नेता प्रतिपक्ष हरपाल सिंह चीमा समेत पार्टी के विधायकों और नेताओं की हाजिरी दौरान पार्टी में फिर शामिल होने के उपरांत विधायक जगतार सिंह हिस्सोवाल ने पार्टी में वापसी का सोशल मीडिया पर खुद ऐलान किया. जगतार सिंह जग्गा ने कहा, ‘‘मैं अरविन्द केजरीवाल जी के नेतृत्व में आम आदमी पार्टी का रायकोट से विधायक बना था, परंतु कुछ कारणों और गलत-फहमियों के कारण मैं गुमराह हो गया था. इस दौरान मुझे अपनी गलती और जमीनी हकीकत का एहसास हुआ कि अरविन्द केजरीवाल जी के नेतृत्व में सिर्फ आम आदमी पार्टी ही पंजाब और देश के लोगों का कल्याण कर सकती है. भ्रष्ट निजाम का पलटा मार सकती है और किसानों, मजदूरों, बेरोजगारों, दलितों, व्यापारियों-कारोबारियें समेत सभी वर्गों को पेश आ रही समस्याओं का हल कर सकती है.’’ जगतार सिंह जग्गा ने कहा कि वह पार्टी में किसी पद-रुतबे की इच्छा के बिना एक आम वॉलंटियर बन कर काम करेंगे. जग्गा हिस्सोवाल ने कहा, ‘‘मेरे पार्टी से दूर जाने के कारण जितना वॉलंटियरों और नेताओं के दिलों और मान-सम्मान को ठेस पहुंची थी, मैं उन से माफी मंगता हूं. अब हमेशा के लिए अरविंद केजरीवाल जी की आम आदमी पार्टी को समर्पित रहूंगा.’’
