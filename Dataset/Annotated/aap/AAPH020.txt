आम आदमी पार्टी के राष्ट्रीय संयोजक एवं दिल्ली मुख्यमंत्री अरविंद केजरीवाल जी ने देश में चल रहे किसान आंदोलन समर्थन में देशव्यापी एकदिवसीय निर्जला उपवास के आवाहन पर आम आदमी पार्टी प्रदेश संगठन मंत्री डॉ मुकेश जायसवाल, नगर अध्यक्ष विकास सोनकर ने निर्जला एक दिवशीय उपवास किया. ‘आप’ के प्रदेश संगठन मंत्री ने एक दिवसीय उपवास कर किसानों को पुनःजोरदार समर्थन में केंद्र सरकार से आग्रह किया, कि देश का किसान हमारे लिए भगवान की तरह है, कम से कम उनके द्वारा मांगी जा रही मांगो को तो तत्काल पूरा करना ही चाहिए. आखिर इस दिशा में केंद्र सरकार इतना झोलमोल रवैया क्यों अपनाए हुए हैं. देश का गरीब किसान आज इतने दिनों से ठंड के इस मौसम में अपने परिवार के साथ दिल्ली में डेरा डाले हुए हैं.  डॉ जायसवाल ने कहा केंद्र सरकार अभी भी उनकी मांगों को सुनकर भी अनसुना कर रही है. केंद्र सरकार को बिना किसी छल कपट के किसानों द्वारा उठाई जा रही मांग की पूर्ति हेतु विशेष सत्र बुलाकर और एक अध्यादेश लाकर पूरी कर देना चाहिए. केंद्र सरकार द्वारा भेजे गए पांच प्रस्ताव किसान संगठनों को प्राप्त हुए पांचों प्रस्ताव को किसान संगठनों ने सिरे से खारिज कर दिया है. एमएसपी सभी कृषि उत्पादों की तो दूर की बात है, 23 घोषित कृषि उत्पादों की भी नहीं मिल पा रही हैकिसानों के साथ धोखाधड़ी कर रही है केंद्र सरकारडॉ मुकेश जायसवाल ने कहा केंद्र सरकार कह रही है कि हम कानून रद्द करने के अलावा बातचीत करने को तैयार है, लेकिन देश भर के किसानों के विरोध के बावजूद कानून रद्द न करने के पीछे कौन-सी तकनीकी, राजनीतिक और आर्थिक मजबूरियां है, केंद्र सरकार यह बताने को तैयार नहीं है. किसान संगठनों द्वारा वार्ताओं में पूछा जा रहा है, लेकिन सरकार मौन है. इससे स्पष्ट है कि सरकार अडानी, अंबानी और अन्य कारपोरेट घरानों से जो समझौते कर चुकी है उनसे पीछे हटने को तैयार नहीं है. सरकार धीरे-धीरे किसान आंदोलन को कानून व्यवस्था का सवाल बना कर आगे बढ़ रही है. जबकि किसानों के लिए तीन कानूनों को रद्द कराना, खेती के कार्पोरेटिकरण को रोकने एवं किसान किसानी और गांव को बचाने के लिए अस्तित्व का सवाल है जिसे सरकार समझने को तैयार नहीं है. सरकार किसानों को एमएसपी और सुधार के प्रस्ताव देकर बांटने की जुगत में है. अभी तक कोई भी संगठन सरकार के दबाव में नहीं आया है, लेकिन भाजपा और अधिकारी दिन-रात किसान आंदोलन को तोड़ने में जुटे हैं आम आदमी पार्टी ने मांग की केंद्र सरकार हठधर्मिता छोड़े तथा प्रधानमंत्री नरेंद्र मोदी देश के नाम विशेष संदेश जारी कर तीनों कानूनों को रद्द करे, आज जबरदस्ती काले कानून खिलाफ एक दिवशीय निर्जला उपवास किया. आज के कार्यक्रम में जिला अध्यक्ष मनोहर लाल जाटव, जिला सचिव बृजेश चतुर्वेदी, हसन अहमद, डॉ अब्दुल्ला, मितलेश यादव, नवल गुप्ता, डॉ ओम बाबू जांगिड़, नजीर खान, प्रभात तिवारी, दीपचंद, रहबर साहव, विभास, दीप्ति उकास, केशव, शुभम, नितिन, सौरभ, विवेक और मोनी समेत अन्य कार्यकर्ता भी मौजूद रहे.  
