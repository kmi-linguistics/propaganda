Farmers Bharat Bandh: 8 दिसंबर को किसानों के भारत बंद को लेकर केंद्र की मोदी सरकार ने एडवाइजरी जारी कर दी है. सभी राज्यों को केंद्र की तरफ से कड़ी सुरक्षा के दिशा निर्देश जारी कर दिए गए हैं. किसान संघ ने मंगलवार को सुबह 11 बजे से दोपहर 3 बजे तक हड़ताल का ऐलान कर दिया है. वहीं दूसरी तरफ इससे पहले आज दोपहर में कृषि कानून को लेकर केंद्रीय मंत्री रविशंकर प्रसाद ने विपक्ष पर निशाना साधा. बंद के मद्देनजर केंद्र सरकार ने सोमवार को सभी राज्य सरकारों को एक एडवाइजरी भेजी. जिसमें उन्हें सुरक्षा कड़ी करने और कानून-व्यवस्था बनाए रखने के लिए कहा गया. साथ ही कोविड-19 की गाइडलाइन का अनुपालन करने के लिए कहा गया है. जानकारी के लिए बता दें कि केंद्र ने राज्य सरकारों और केंद्र शासित राज्यों से यह सुनिश्चित करने के लिए कहा कि सभी कोविड-19 के दिशानिर्देशों का कड़ाई से पालन करें. इसने देश में किसी भी अप्रिय घटना से बचने के लिए राज्यों और केंद्रशासित प्रदेशों को सभी एहतियाती उपाय करने के लिए भी कहा है. हजारों किसान पिछले 11 दिनों से केंद्र के नए कृषि कानूनों का विरोध कर रहे हैं. सरकार के साथ अब तक की बातचीत बेनतीजा रही है. जिसके बाद प्रदर्शनकारी किसानों ने मंगलवार को देशव्यापी हड़ताल का ऐलान कर दिया. प्रदर्शनकारी किसान सुबह 11 बजे से अपनी हड़ताल शुरू हो जाएगी. और यह दोपहर 3 बजे तक जारी रहेगा.
