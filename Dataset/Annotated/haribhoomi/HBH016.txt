रायपुर मुख्यमंत्री भूपेश बघेल ने कहा है कि केन्द्र सरकार का एक राष्ट्र-एक बाजार अध्यादेश किसानों के हित में नहीं है. इससे मंडी का ढांचा खत्म होगा, जो किसानों और व्यापारियों दोनों के लिए लाभप्रद नहीं है. अधिकांश कृषक लघु सीमांत है, इससे किसानों का शोषण बढ़ेगा. उनमें इतनी क्षमता नहीं कि राज्य के बाहर जाकर उपज बेच सके. किसानों को उनकी उपज का न्यूनतम समर्थन मूल्य नहीं मिलेगा. मुख्यमंत्री ने आगे कहा कि केन्द्र सरकार द्वारा आवश्यक वस्तु अधिनियम में किए गए संशोधन से आवश्यक वस्तुओं के भंडारण एवं मूल्य वृद्धि के विरूद्ध कार्यवाही करने मे कठिनाई होगी. कॉन्ट्रेक्ट फार्मिग से निजी कंपनियों को फायदा होगा. सहकारिता में निजी क्षेत्र के प्रवेश से बहुराष्ट्रीय कंपनिया, बड़े उद्योगपति सहकारी संस्थाओं पर कब्जा कर लेंगे और किसानों का शोषण होगा. 
