नई नवेली दुल्हन ने भी सरकार से अपील करते हुए कहा कि वह तीनों कृषि कानूनों को वापिस लें : दिल्ली में चल रहे किसान आंदोलन के बीच हरियाणा के यमुनानगर से एक अनोखी तस्वीर निकल कर सामने आ रही है. विदेश में अपनी पढ़ाई पूरी करने के बाद अपनी शादी के लिए यमुनानगर लौटे किसान परिवार के एक बेटे ने सरकार तक अपनी बात पहुंचाने के लिए एक अनोखा कदम उठाया और जय जवान जय किसान के नारे लगाते हुए ट्रैक्टरों पर अपनी बारात लेकर निकला. इस बारात में दूल्हा घोड़ी चढ़ने की बजाय ट्रैक्टर पर चढ़ गया और खुद अपना ट्रैक्टर चलाता हुआ ट्रैक्टरों की बारात की अगुवाई करता हुआ नजर आया. दूल्हे के ट्रैक्टर के पीछे कतार बंद होकर चल रहे हैं अन्य ट्रैक्टरों पर सभी रिश्तेदार सवार थे जो नाचते गाते हुए बरात लेकर चल रहे थे. सभी ट्रैक्टरों के ऊपर जय जवान जय किसान के पोस्टर भी लगे हुए थे. सरकार से बात करनी है या नहीं? कुछ देर में सिंघु बॉर्डर पर किसानों की बैठक : सरकार और किसान संगठनों के बीच अबतक 5 दौर की बातचीत हुई है जो बेनतीजा रही है. पांचवें दौर की बातचीत के बाद 9 दिसंबर को वार्ता स्थगित हो गई थी, क्योंकि किसान यूनियनों ने कानूनों में संशोधन और न्यूनतम समर्थन मूल्य जारी रखने का लिखित आश्वासन दिए जाने के केंद्र के प्रस्ताव को मानने से इनकार कर दिया था.
