मिजार्मुराद क्षेत्र के हरपुर गाँव में शुक्रवार की शाम सपा द्वारा आयोजित किसान चौपाल में उपस्थित प्रदेश के पूर्व राज्यमंत्री सुरेन्द्र सिंह पटेल ने किसानों के बीच कहा कि कृषि प्रधान देश मे हमारे अन्नदाता किसान खासे परेशान है. खेत का अन्न व सब्जी माल में जाकर कई गुना में बिक रही है. किसान गरीबी झेल रहा है. वर्तमान भाजपा सरकार हमारे किसानों को बर्बाद करने पर तुली है. इसका ताजा उदाहरण है कृषि कानून जिसमे किसानों की ताकत कारपोरेट घरानों को सौंपी जा रही है. इसका पुरजोर विरोध की आवश्यकता है. ऐसे भाजपा सरकार को आने वाले चुनाव में उखाड़ फेके. इससे पूर्व पूर्व राज्य मंत्री सुरेंद्र सिंह पटेल ने किसानों को माला पहनाकर स्वागत किया. इस चौपाल में उपस्थित किसानों में सोहन लाल, श्यामलाल श्यामाचरण बिन्द, रामसागर राजभर, शालिक राम, निहोर पटेल ने धान क्रय केन्द्र पर धान खरीददारी ठीक से न होने, खाद की किल्लत, राजस्व कर्मियों द्वारा परेशान करने सम्बन्धी समस्याओ को पूर्व राज्यमंत्री के समक्ष रखी. चौपाल में शामिल लोगों में पूर्व विधायक महेन्द्र सिंह पटेल, सपा जिलाध्यक्ष सुजीत यादव उर्फ लक्कड़ , कन्हैया लाल राजभर, राम प्रकाश मास्टर, गुड्डू सिंह, शिवजीत वर्मा आदि लोग रहे.
