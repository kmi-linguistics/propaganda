नरेंद्र मोदी ने सत्ता मेंआने के लिए देश के किसानों से एक वादा किया था. ये वादा 2020 तक किसानों की आमदनी दोगुनीकरने का था. किसानों को लॉलीपॉप देकर मोदी सरकार सत्ता में तो काबिज हो गई. लेकिन किसानोंकी आमदनी दोगुना करना तो बहुत दूर की कौड़ी है. उल्टे इस सरकार की किसान नीति ऐसी हैकि किसानों की आमदनी बढ़ने की बजाय घट गई. किसानों के हितों को लगातार नुकसान पहुंचारही इस सरकार को सिर्फ इतने से संतोष नहीं हुआ. अब चार कदम आगे चलकर संसद में किसानविरोधी बिल पारित कराकर किसानों की बर्बादी का मुकम्मल इंतजाम कर दिया है. संसद मेंपारित इन विधेयकों के कानून बनने के साथ ही बेबस किसानों का उद्योगपतियों का गुलामया नौकर बनकर रह जाना तय हो जाएगा. इस कानून के प्रावधान ऐसेहैं कि किसानों को वाजिब दाम तो मिलने से रहा. इसके साथ ही मध्यम वर्ग और गरीबों परभी मार पड़ेगी. एक तरफ किसान कंगाल होगा. दूसरी तरफ उद्योगपतियों के एकाधिकार की वजहसे कृषि उपज की कीमतों में उछाल मध्यम वर्ग और गरीबों के घर के बजट को उलट पुलट करदेगा. इस कानून के प्रावधानों से कालाबाजारी बढ़ेगी. रोजाना उपयोग की खाद्य वस्तुओंजैसे अनाज, दाल, तिलहन, खाद्य तेल, प्याज, आलू की कीमत दोगुनी चौगुनी बढ़ जाएगी. मध्यमऔर गरीब वर्ग को सारी कमाई खाने में ही खर्च करने को मजबूर होना पड़ेगा. कुछ किसान संगठन और सरकारइस बात पर उलझे हैं कि एमएसपी यानी किसानों को उपज का न्यूनतम समर्थन मूल्य मिलेगाया नहीं. तो ये जान लीजिए कि इन कानूनों से सिर्फ एमएसपी का नुकसान ही नहीं होगा. बल्कितीनों कानून उद्योगपतियों की हजारों लाखों करोड़ रुपए कमाई के लिए इतने शातिर तरीकेसे बनाए गए हैं कि इसका असर किसानों के लिए बहुत ही भयावह होगा. इस सरकार ने खतरनाककानूनों का जाल बुना है. लेकिन सरकार ढिढोरा पीट-पीट कर कह रही है कि एमएसपी बंद नहींहोगा तो आप ये जान लीजिए कि सरकार चाहकर भी तीन-चार साल एमएसपी बंद नहीं कर सकती है. इसकी वजह ये है कि सेना और सार्वजनिक वितरण प्रणाली यानी पीडीएस के लिए अनाज इकट्ठाकरना सरकार की मजबूरी है. एमएसपी तब बंद होगी जब सरकार खाद्य निगम और वेयरहाउसों कानिजीकरण कर देगी या फिर उद्योगपति खुद का इंफ्रास्ट्रक्चर तैयार कर लेंगे. इस काम में कम से कम तीन-चारसाल लगेंगे. तब तक सरकार की मजबूरी है कि गेहूं-धान समेत कुछ फसलों को एमएसपी पर खरीदे. इसलिए सरकार बार-बार दावा कर रही है कि हम एमएसपी बंद नहीं कर रहे हैं. वैसे भी कड़वीसच्चाई यही है कि आजकल किसानों को न्यूनतम समर्थन मूल्य सरकारी खरीद पर ही मिल रहाहै. खुले बाजार में किसान को फसल एमएसपी के कहीं कम कीमतों पर बेचनी पड़ती है. अब इनतीनों कानूनो के लागू होने के बाद उद्योगपति खुला खेल खेलेंगे. कागजों में एमएसपी लागूरहेगा. लेकिन वे उपज को मर्जी के भाव ही खरीदेंगे और उन्हें रोकने के लिए कोई कानूननहीं होगा. देश की 14-15 बड़ी कंपनियांऔर उनकी फ्रेंचाइजी ही इस कालाबाजारी के खेल की बड़ी खिलाड़ी होंगी. ये जितना चाहेखरीदारी कर भंडारण कर लेंगी. इसके बाद कालाबाजारी का असली खेल शुरू होगा. अकूत भंडारणके जरिए मार्केट में उपरोक्त वस्तुओं की कृत्रिम कमी पैदा कर दी जाएगी. उसके बाद खरीदसे कई गुना ज्यादा कीमत पर बाजार ये वस्तुएं बेची जाएंगी. वैसे भी प्राइवेट कंपनियोंको जनता के हित से कोई लेना-देना नहीं है. इनका एकमात्र मकसद मुनाफा कमाना होता है. जब रोजाना इस्तेमाल में आने वाली खाद्य वस्तुओं का भाव दोगुना, तिगुना और चौगुना होजाएगा तो मध्यम वर्ग का बजट गड़बड़ा जाएगा. जबकि गरीब तो पूरी तरह से बर्बाद ही होजाएगा. उस वक्त की सरकार के पास मूकदर्शक बने रहकर देखने के सिवाय कुछ नहीं होगा.कृषि उत्पादन व्यापार औरवाणिज्य (संवर्धन और सुविधा) बिल 2020 में सरकार कह रही है कि हमने किसानों को कहींभी फसल बेचने की आजादी दे दी. अब यह समझिए कि ये आजादी कैसी होगी. जब फसल मंडी मेंनहीं बिकेगी तो कहां बिकेगी. इसे समझने के लिए पहले की व्यवस्था को जानना होगा. पहलेमंडी में फसल खरीदने कौन आता था. एक खरीदार सरकार थी. ये एमएसपी पर खरीद करती थी. गेहूंके लिए फ्लोर मिल के मालिक, चावल के लिए राइस मिल के मालिक, दाल के लिए बड़े व्यापारीव दाल मिल के मालिक, सरसों के लिए तेल मिलों के मालिक, कपास के लिए रुई मिलों के मालिकमंडियों में जाकर आढ़तियों के माध्यम से खरीद करते थे. खरीद के बाद आढ़ती मंडी मेंही किसानों को उनका भुगतान कर देते थे. अब इस कानून के पास होनेके बाद सरकारी खरीद को छोड़कर शायद ही कोई मिल मालिक मंडियों की तरफ मुंह करें. ये सरकार जिसे आजादी कह रही है, उस कथित आजादी का कथित आजाद किसान कहां अपनी फसल बेचेगा. तो जवाब है कि वो अपनी फसल औने-पौने दाम पर घर पर ही किसी मिल या कंपनी के दलाल याएजेंट को बेच दे.दूसरी आजादी ये होगी कि ट्रैक्टरट्राली या बुग्गी को लेकर अपनी उपज लेकर मिलों के दरवाजे पहुंचे. जहां मिल मालिक मर्जीके दाम पर उपज खरीदेगा. साथ ही चढ़ाई, तुलाई, भराई के भी पैसे काटेगा. मौजूदा अनुभवयही बताते हैं कि पूरी आशंका होगी कि किसान को उनकी उपज का महीनों भुगतान ना करे. यहीहकीकत है. मिल मालिकों ने आढ़तियों के सैकड़ों करोड़ दबा रखे हैं. ऐसे में छोटे किसानकी क्या बिसात. थोड़े दिनों के बाद यह भी हो सकता है कि बड़ी कंपनियां जिला स्तर परवेयरहाउस बना लें तो किसानों को वहां जाकर उनकी शर्तों और कीमतों पर उपज बेचना पड़ेगा. वहां भी गारंटी नहीं होगी कि फसल बिकते ही दाम मिल जाएंगे. हो सकता है छह महीने सालभर बाद जब कंपनी मुनाफे के साथ किसानों की फसल बेच ले तो दाम कम मिले. कानून बनने के बाद बदलावये होगा कि फसल बेचने के बाद किसान घर के पास की मंडी में जाकर फसल बेचता था. सरकारके दबाव की वजह से शाम तक पेमेंट लेकर घर आ जाता था. अब झमेले में फंसकर उपज औने-पौनेदामों में बेचनी पड़ेगी. अब पेमेंट भी जल्दी मिलने की कोई गारंटी नहीं होगी. ये तोहुई किसानों को सीधे नुकसान की बात. इसके अलावा मंडी शुल्क के तौर पर सरकार को हजारोंकरोड़ रुपए मिलता था. ये एक तरह से किसान फंड ही था. इससे सिर्फ किसानों के लिए हीकई योजनाएं चलती थीं. यहां तक कि गांव की सड़कें और गलियां भी इस फंड से बनाई जातीथी. अब जब मंडी शुल्क ही खत्म हो जाएंगा तो ये सारे विकास के काम भी बंद हो जाएंगे.सरकार तर्क दे रही है इनकानूनों से बाजार में प्रतियोगिता बढ़ेगी. प्रतियोगिता तो मंडियों में भी होती थी. वहां व्यापारी व मिल मालिक किसान की उपज की बोली लगाते थे. इससे किसान को उसकी उपजका वाजिब दाम मिलता था. लेकिन अब किसानों को जब व्यापारियों और मिल मालिकों के दरवाजेजाना पड़ेगा तो वे अपनी मनमर्जी का ही दाम देंगे. अब इससे किसान को किस तरह मुनाफाहोगा. तीसरा कानून कांट्रैक्ट फार्मिंगका है. ये और कुछ नहीं बल्कि किसानों की मेड़ तोड़कर उद्योगपतियों को जमींदार बनानेकी साजिश है. किसान कंपनियों की खेती करेंगा तो वो मजदूर बनकर रह जाएगा. किसानों केअधिकारों की सुरक्षा की कोई गारंटी नहीं होगी. इसमें सबसे बड़ी दिक्कत यह है कि उपजखरीदने वाला है एक होगा और विक्रेता कई होंगे. इससे प्रतिस्पर्धा घटेगी. इसका नुकसानकिसान को उठाना पड़ेगा. कांट्रैक्ट फार्मिंग पहले भी देश में आंशिक रूप से होती रहीहै. ये भी सरकार के कानून के तहत ही होती थी. लेकिन इसमें किसानों को भारी नुकसान उठानापड़ा. इसके कई उदाहरण हैं. कई कंपनियों ने किसानों से कांट्रेक्ट करके पापुलर व सफेदापैदा कराया. लेकिन बाद में खरीदने से मना कर दिया. इससे किसानों को भारी नुकसान उठानापड़ा. उत्तर प्रदेश में गन्ना भीएक प्रकार की कॉन्टैक्ट फॉर्मिंग हैं. जिसके नतीजे सबके सामने हैं. मिल में पहुंचनेके बाद भी 2 साल तक पेमेंट नहीं हो रही है. सरकार कुछ भी नहीं कर पा रही है. यहां तककि इलाहाबाद हाईकोर्ट ने आदेश दिया कि किसानों को 14 फीसदी ब्याज के साथ पेमेंट दीजाए. लेकिन ब्याज तो दूर की बात है किसानों को मूल भी नहीं मिल पा रहा है. कांट्रैक्ट फार्मिंग की सबसेबड़ी दिक्कत यही है कि देश में किसान छोटे हैं. ज्यादातर किसान 2 या 3 एकड़ वाले हैं. कंपनियां बहुत बड़ी-बड़ी हैं. वे अनुबंध बिल्कुल नहीं मानेगी. उनको मुनाफा होगा तोफसल खरीद लेंगी. मुनाफा नहीं होगा तो कोई ना कोई कमी बताकर मना कर देगी. साल-दो सालपेमेंट ही नहीं करेंगी. सरकार ने कानून भी ऐसा बनाया है कि किसान न्यायालय भी नहींजा सकता. उसके पास सिर्फ एसडीएम के पास जाने का रास्ता होगा औऱ डीएम के यहां अपील करसकता है. इस देश की सरकारी व्यवस्था का हाल किसी से छिपा नहीं है. अगर किसानों को विवादकी हालत में एक दो बार एसडीएम के पास जाना पड़ा तो उसके पास जमीन बेचने के अलावा कोईचारा नहीं होगा. इस प्रकार के कानून हर तरहसे किसान विरोधी हैं. सरकार ने ये कानू बनाए तो उद्योगपतियों के फायदे के लिए हैं लेकिनबेशर्मी देखिए कि इन्हें किसान हितैषी बता रही है. कानून बनाने के दौरान किसी किसानसंगठन से नहीं पूछा गया. संसदीय समिति की राय नहीं ली गई. संसद में जल्दबाजी में बहसकराया और मतदान कराए बगैर जबरदस्ती बिल पास करा दिया. अब किसानों के पास सरकार के खिलाफआंदोलन के अलावा कोई चारा नहीं है. अब किसानों का सब कुछ बाजी पर लगाकर इस आंदोलन मेंकूदना पड़ेगा.
