महाराष्ट्र एवं हरियाणा में भाजपा सरकारों को जनता ने पुन: एक बार शानदार जनादेश दिया है। जहां महाराष्ट्र में भाजपा–शिवसेना महायुति को स्पष्ट बहुमत मिला है, वहीं हरियाणा में 3 प्रतिशत वोट की बढ़ोतरी के साथ भाजपा सबसे बड़े दल के रूप में उभरी है। भारतीय राजनीति में यह एक नई परिपार्टी बन रही है कि अपने सकारात्मक कार्यों के आधार पर कोई सरकार दुबारा चुन कर आ रही है। यह ऐसा जनादेश है जब सरकार के पक्ष में ‘प्रो–इंकम्बेंसी’ जनादेश के द्वारा भारतीय राजनीति में विश्वास एवं आशा का नया वातावरण तैयार हुआ है। इस तरह के जनादेश से सरकार के कड़े परिश्रम का सम्मान तथा जनता द्वारा विकास एवं सुशासन की राजनीति पर मुहर है। यह एक ऐसा जनोदश है जिसमें जनाकांक्षाओं को पूरा करने के लिए सरकार द्वारा किये गए अथक प्रयासों की स्वीकृति है जिसमें सकारात्मक कार्य के बल पर सरकार बार–बार जनविश्वास जीतती है। यह एक ऐसा जनोदश है जो यह दर्शाता है कि कांग्रेस नीत यूपीए के कुशासन भ्रष्टाचार घपले एवं घोटाले के दौर से देश निकल चुका है तथा प्रधानमंत्री श्री नरेन्द्र मोदी की दूरदर्शी एवं सुदृढ़ नेतृत्व तथा विभिन्न राज्यों में भाजपा सरकारों के सुराज में देश विकास एवं सुशासन के पथ पर अग्रसर है। यह एक ऐसा जनादेश है जो पारदर्शी सुशासन, जन–जन को समर्पित विकासोन्मुखी सरकार जो ‘स्पीड, स्केल और स्किल’ के आधार पर कार्य कर सकती हो, को अपना आशीर्वाद देती है। जनता राजनीति में इन सकारात्मक परिवर्तनों का स्वागत एवं समर्थन कर रही है।

महाराष्ट्र में मुख्यमंत्री श्री देवेन्द्र फडणवीस के नेतृत्व में प्रदेश की बहुप्रतिक्षित राजनीतिक स्थिरता मिली है। प्रधानमंत्री श्री नरेन्द्र मोदी ने ठीक ही कहा है कि पिछले पचास वर्षों के इतिहास में श्री देवेन्द्र फडणवीस महाराष्ट्र के पहले मुख्यमंत्री है जिन्होंने अपने पांच वर्ष के कार्यकाल को पूरा किया तथा उन्हें पुन: जनता का आशीर्वाद मिला है। इस राजनीतिक स्थिरता से प्रदेश में लंबे समय से चल रही समस्याओं के समाधान के लिए दूरगामी एवं प्रभावी नीतियां, केंद्र एवं राज्य सरकारों के अभिनव जनकल्याणकारी योजनाओं का क्रियान्वयन, तात्कालिक समस्याओं के त्वरित निवारण एवं दूरदर्शी कार्यक्रमों से राज्य के भविष्य के लिए जन–जन के मन में आशा एवं विश्वास का संचार हुआ है। इसी प्रकार से हरियाणा में खट्टर-सरकार ने पांच वर्षों में नए अवसरों के द्वार खोले तथा प्रदेश के सर्वांगिण विकास का पथ प्रशस्त किया है। मुख्यमंत्री श्री मनोहरलाल खट्टर की जनप्रिय योजनाओं एवं जन–जन के लिए समर्पित कार्यक्रमों को पिछली बार की तुलना में जनता ने 3 प्रतिशत अधिक मतों से अपना आशीर्वाद दिया है। इन दोनों राज्यों में भाजपा सरकारों ने भ्रष्टाचारमुक्त, जिम्मेदार, पारदर्शी एवं जनभागीदारी से युक्त सुशासन देने में सफलता प्राप्त की हैं। इन दोनों राज्यों को जनता ने विकास के बड़े कार्य–योजनाओं, भ्रष्टाचार के विरुद्ध प्रभावी कदम तथा गरीब से गरीब व्यक्ति तक सरकार की पहुंच बनने के कारण इन सरकारों को अपना व्यापक समर्थन दिया है।

भारत की राजनीति नई ऊर्जा से ओत–प्रोत है और जन–जन में भविष्य के सपनों को पूरा करने के लिए विकास कार्यों को और अधिक सुदृढ़ कर गति प्रदान करने के लिए अधिक से अधिक भागीदारी का संकल्प पल्लिवत हो रहा हैं। विकास के लिए जनाकांक्षाओं को जगाने का श्रेय यदि किसी को दिया जा सकता है तो वे हैं प्रधानमंत्री श्री नरेन्द्र मोदी जिन्होंने युवा, महिला, किसान, मजदूर एवं समाज के गरीब से गरीब व्यक्ति को उज्ज्वल भविष्य के लिए सपने देखने को प्रेरित किया है। एक ओर जहां प्रधानमंत्री के करिश्माई नेतृत्व में केन्द्र सरकार ने उपलब्धियों के अनेक उदाहरण खड़े किये हैं वहीं दूसरी ओर प्रदेशों में भाजपा सरकारों ने विकास के कई पैमानों पर अद्भुत उपलब्धियां प्राप्त की हैं।
ये अनुपम उपलब्धियां जनता द्वारा बार–बार दिये गए जनादेशों में परिलक्षित हुई है और इसे 2019 के लोकसभा चुनाव व महाराष्ट्र एवं हरियाणा के जनादेश में देखा जा सकता है। महाराष्ट्र में पुन: भाजपा सरकारों को जनादेश देकर जन–जन ने विकास एवं सुशासन की राजनीति को पुन: एक बार अपना मजबूत समर्थन दिया है। यह समय है कि जन–जन की आकांक्षाओं पर खरे उतरने के लिए तथा पुन: जनसेवा हेतु नए उत्साह एवं ऊर्जा के साथ पुन: जनादेश प्राप्त भाजपा सरकारें स्वयं को
समर्पित करें।
