मुख्यमंत्री अरविंद केजरीवाल की ओर से दिल्ली के लोगों से 17मई के बाद लॉकडाउन के स्वरूप पर मांगे गए सुझाव पर जनता की ओर से जबर्दस्त रिस्पांस मिला है। व्हाट्सएप पर, 4,76,000, ई-मेल पर 10,700, फोन पर 39,000 और http://www.change.org(चेंज डॉट ऑर्ग) पर 22,700 सुझाव जनता ने भेजे हैं। जिसमें जनता ने 17मई के बाद परिवहन, बिजनेस, स्कूल-कॉलेज और इंडस्ट्री समेत विभिन्न मुद्दों पर अपना महत्वपूर्ण सुझाव दिया है। जनता से मिले सुझाव के आधार पर 15मई को दिल्ली सरकार रिपोर्ट बनाकर केंद्र सरकार के पास भेज देगी। मुख्यमंत्री अरविंद केजरीवाल ने डिजिटल प्रेस कांफ्रेंस कर कहा था कि प्रधानमंत्री जी ने 17मई के बाद लाॅकडाउन में ढिलाई देने को लेकर मुख्यमंत्रियों से 15मई तक सुझाव मांगा है। दिल्ली के लोग किन-किन क्षेत्रों में कितनी ढिलाई चाहते हैं? इस पर वे 13मई की शाम 5बजे तक अपने सुझाव दे सकते थे, इसके लिए फोन नंबर 1031, व्हाट्सएप नंबर 8800007722 और delhicm.suggestions@gmail.com ईमेल पर सुझाव मांगा गया। जिस पर जनता के जबर्दस्त रिस्पांस मिला।  मुख्यमंत्री अरविंद केजरीवाल ने कहा था कि मैं अपने दिल्ली के लोगों का सुझाव जानना चाहता हूँ। मुख्यमंत्री अरविंद केजरीवाल ने कहा था कि  क्या-क्या चीजें खुलनी चाहिए और क्या-क्या चीजें नहीं खुलनी चाहिए? इसके बारे में लोग बताए।

लोगों की तरफ से कई मुद्दों पर अपनी राय रखी गई। जिसमें ज्यादातर लोगों ने परिवहन, बिजनेस, स्कूल-कॉलेज और इंडस्ट्री को पटरी पर लाने के सुझाव दिए। लोगों ने मेट्रो, बस, टैक्सी संचालन पर अपना सुझाव दिए हैं। साथ ही बदली परिस्थिति में स्कूल-कालेज संचालन पर भी लोगों ने अपने महत्वपूर्ण सुझाव दिए हैं। लोगों ने बिजनेस को पटरी पर लागे व अर्थव्यवस्था को फिर से ठीक करने के लिए एमएसएमई व बिजनेस तथा इंडस्ट्री पर कई महत्वपूर्ण सुझाव दिए हैं। इसके अलावा भी लोगों ने कई महत्वपूर्ण मुद्दों पर अपना सुझाव दिया है। जिस पर दिल्ली सरकार गंभीरता से विचार कर रही है। इसी आधार पर रिपोर्ट बनाकर केंद्र सरकार को लॉकडाउन में ढील देने के लिए भेजा जाएगा। 
