पट्टी से कांग्रेसी विधायक हरमिन्दर सिंह गिल की तरफ से अपने हलके हरीके पत्तन थाने के एसएचओ के साथ दुर्व्यवहार करने और धमकी देने के मामले का सख्त नोटिस लेत आम आदमी पार्टी(आप) पंजाब ने इस घटना की जोरदार निंदा की है, और मुख्यमंत्री कैप्टन अमरिन्दर सिंह से मांग की है कि हरमिन्दर सिंह गिल पर मुकदमा दर्ज करके, उसे कांग्रेस पार्टी से निकाला जाए, जिससे बाकी सत्ताधारियों के सरों(माथे) से सत्ता का नशा उतर सके। पार्टी हैडक्वाटर से जारी बयान के द्वारा पार्टी के राज्य प्रधान एवं संसद मैंबर भगवंत मान और विपक्ष के नेता हरपाल सिंह चीमा ने हरमिन्दर सिंह गिल के खिलाफ ड्यूटी दौरान एक पुलिस अधिकारी के काम में विघ्न(बाधा) डालने और धमकी देने का मुकदमा तुरंत दर्ज किया जाए।

भगवंत मान ने कहा कि सत्ताधारी कांग्रेसी नेताओं के सिर को सत्ता का नशा किस कद्र चढ़ा हुआ है, हरमिन्दर सिंह गिल ने उसी का ट्रेलर दोहराया है। इससे पहले भी कई कांग्रेसी नेता-विधायक-मंत्री पुलिस और प्रशासनिक अधिकारियों-कर्मचारियों को धमकी दे चुके हैं, और बदजुबानी भी कर चुके हैं। भगवंत मान ने कहा कि हरमिन्दर सिंह गिल ने अपने हलके में हाल ही दौरान तैनात हुए एसएचओ से जिस तरीके से ‘झुक कर दुआ-सलाम’ करने की बात कही है, उससे स्पष्ट हो गया है कि कांग्रेसी विधायक और नेता राजाओं-महाराजों के दरबार वाली ‘फीलिंग’ लेकर बैठे हैं, और यही व्यवहार कांग्रेसियों को ले बैठेगा, क्योंकि यह लोकतंत्र है, और लोग जब मन बना लें तो पत्ता साफ करने में टाईम नहीं लगाता।

भगवंत मान और हरपाल सिंह चीमा ने कहा कि मुख्यमंत्री कैप्टन अमरिन्दर सिंह को निष्पक्ष और दरियादिली दिखाते हुए हरमिन्दर सिंह गिल के खिलाफ कानूनी और पार्टी स्तर सख्त कार्यवाही करनी चाहिए।

मान ने कहा कि एक तरफ पंजाब पुलिस और सरकार पुलिस फोर्स का मनोबल ऊंचा रखने के लिए ‘मैं हरजीत सिंह हूँ’ मुहिम चला रही है, दूसरी तरफ पुलिस अधिकारियों को अपने नेताओं के हाथों बेइज्जत करवा रही है, जो सही नहीं है। हरपाल सिंह चीमा ने कहा कि कोई भी विधायक-मंत्री जा सत्ताधारी कानून से बड़ा नहीं है, इसलिए ऐसा जुर्म करने में जैसे आम लोगों के विरुद्ध झटपट मुकदमे दर्ज करके उनको ग्रिफ्तार किया जाता है, ठीक उसी तरह कार्यवाही हरमिन्दर सिंह गिल के विरुद्ध भी हो।
