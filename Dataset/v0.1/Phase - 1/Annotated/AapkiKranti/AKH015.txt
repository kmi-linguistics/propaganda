सोशल मीडिया पर एक वीडियो वायरल हो रहा था, जिसमें नगमा नाम की महिला अपने दो साल के बच्चे को लेकर सड़क पर बैठी थी, लॉकडाउन में न तो उसके रहने का ठिकाना था और न ही उसके खाने-पीने का। महिला की आँखें उसकी लाचारी व्यक्त कर रही थी। जैसे ही इस वीडियो को कर्दमपुरी पार्षद सजिद खान ने देखी, तो उनको पता लगा कि यह महिला उनके कार्यालय के नजदीक वाली रोड़ पर ही बैठी है, जिसके बाद साजिद तुरंत उस महिला को खोजते हुए उस जगह पहुंच गए जहां वह अपने दो साल के बच्चे के साथ भूखी-प्यासी बैठी थी। जब नगमा से साजिद खान ने बात की तो उसने बताया कि वह कबीर नगर की गली न-6 में रहती थी। उसका पति मजदूरी करता है, और वह नशे का आदी है। जो शराब पीकर शोर-शराबा करता रहता है, जिस वजह से उनके मकान मालिक ने उसे घर से बहार निकाल दिया है। उसकी व्यथा सुनकर साजिद ने उसके मकान मालिक से बात की, उसे दोबारा उसी मकान में किराये पर कमरा दिलवाया, और खाने का राशन दिलवाया। नगमा के पति की शराब  लत से छुड़ाने के लिए उसे शिव मंदिर के नजदीक स्थित नशा मुक्ति केंद्र में भेजा गया है। 
