आम आदमी पार्टी उत्तराखंड प्रदेश संयोजक एस.एस कलेर ने कोरोना के इस संकट के दौरान प्रदेश सरकार(उत्तराखंड) से प्रदेश के पर्वतीय व मैदानी क्षेत्रों के किसानों की भी सुध लेने की अपील करी है कहा की प्रदेश के किसान आजकल कोरोना वायरस अभियोजित लॉकडाउन, टूटी आपूर्ति और बे-मौसम भारी वर्षा, ओलावृष्टि के कारण बर्बादी की कगार पर पहुँच चुका है। कोरोना संकट के कारण सभी तरह की फसल जैसे, गेहूं, मटर, आलू, फल उत्पाद में लगे किसानों की उत्पादन लागत भी नहीं आ पा रही है। कलेर ने प्रदेश सरकार से मांग की कि किसानों का कर्ज माफ किया जाए उन्होंने कहा कि जब देश की भाजपा सरकार उद्योगपतियों का 68000करोड़ का कर्ज बही खाते में डाल सकती है, तो प्रदेश सरकार किसानों का कुछ करोड़ का कर्ज क्यों माफ क्यों नहीं कर सकती। उन्होंने यह भी मांग रखी कि किसानों का 6माह का बिजली पानी का बिल तथा भू-राजस्व भी माफ किया जाए। इसके साथ ही खरीफ की फसलों की बुवाई हेतु निशुल्क बीज व खाद का वितरण समय रहते किया जाए। और प्रदेश स्तर पर किसानों की सहायता हेतु उत्पादकों का पिछला बकाया भुगतान तुरंत किया जाए व फल उत्पादकों तथा गेहूं किसानों हेतु भी उचित व्यवस्था भी की जाए। 
