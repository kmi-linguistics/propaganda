सप्ताह के तीसरे कारोबारी दिन यानी बुधवार को शेयर बाजार में बढ़त देखी गई। दोपहर 2:12 बजे बॉम्बे स्टॉक एक्सचेंज का प्रमुख इंडेक्स सेंसेक्स 297.23 अंक यानी 0.74 फीसदी की बढ़त के बाद 40,545.46 के स्तर पर कारोबार कर रहा था। वहीं नेशनल स्टॉक एक्सचेंज का निफ्टी 85.45 अंक यानी 0.72 फीसदी की बढ़त के बाद 12,002.65 के स्तर पर कारोबार कर रहा था। बैंकिंग शेयरों और इंफोसिस में सबसे ज्यादा तेजी देखने को मिली | लाल निशान पर खुला था बाजार शुरुआती कारोबार में शेयर बाजार लाल निशान पर खुला था। सेंसेक्स 56.45 अंक यानी 0.14 फीसदी की गिरावट के बाद 40,304.68 के स्तर पर खुला था। वहीं निफ्टी 16.10 अंक यानी 0.14 फीसदी की गिरावट के बाद 11,901.10 के स्तर पर खुला था।   दिग्गज शेयरों की बात करें, तो बुधवार को एम एंड एम, बजाज फाइनेंस, सन फार्मा, सिप्ला, यस बैंक, यूपीएल, आईओसी और बीपीसीएल के शेयर हरे निशान पर खुले। वहीं गिरावट वाले दिग्गज शेयरों की बात करें, तो इनमें टाइटन, इंफ्राटेल, एचसीएल टेक, बजाज फिन्सर्व, टाटा स्टील, यस बैंक, आईशीआईसीआई बैंक, टाटा मोटर्स, कोटक महिंद्रा बैंक और ब्रिटानिया के शेयर शामिल हैं। सेक्टोरियल इंडेक्स पर नजर डालें, तो बुधवार को बैंक, ऑटो, एफएमसीजी, आईटी, पीएसयू बैंक और प्राइवेट बैंक लाल निशान पर खुले। वहीं मीडिया, मेटल, फार्मा और रियल्टी हरे निशान पर खुले। प्री ओपन के दौरान सुबह 9:10 बजे शेयर मार्केट लाल निशान पर था। सेंसेक्स 63.62 अंक यानी 0.16 फीसदी की गिरावट के बाद 40,311.85 के स्तर पर था। वहीं निफ्टी 5.70 अंक यानी 0.05 फीसदी की गिरावट के बाद 11,911.50 के स्तर पर था।  डॉलर के मुकाबले आज रुपया 10 पैस की गिरावट के बाद 70.79 के स्तर पर खुला। वहीं पिछले कारोबारी दिन डॉलर के मुकाबले रुपया 70.69 के स्तर पर बंद हुआ था। मंगलवार को शेयर बाजार हरे निशान पर खुला था। सेंसेक्स 55.33 अंक यानी 0.14 फीसदी की बढ़त के बाद 40,357.29 के स्तर पर खुला था। वहीं निफ्टी 29.65 अंक यानी 0.25 फीसदी की बढ़त के बाद 11,970.95 के स्तर पर खुला था।  पिछले कारोबारी दिन शेयर बाजार लाल निशान पर बंद हुआ था। सेंसेक्स 53.73 अंक यानी 0.13 फीसदी की गिरावट के बाद 40,248.23 के स्तर पर बंद हुआ था। वहीं निफ्टी 24.10 अंक यानी 0.20 फीसदी की गिरावट के बाद 11,917.20 के स्तर पर बंद हुआ था।

