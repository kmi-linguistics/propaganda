प्रधानमंत्री मोदी ने कोविड-19 संबंधी हालात का वैश्विक स्तर पर जायजा लेने के लिए विदेशों में 130 भारतीय मिशनों के साथ वीडियो कांफ्रेंसिंग की। इस दौरान विदेश मंत्री एस जयशंकर और विदेश सचिव हर्षवर्धन श्रृंगला भी मौजूद थे। इस दौरान पीएम ने कहा कि कोरोना वायरस महामारी से निपटने के लिए भारत ने अभूतपूर्व कदम उठाए हैं। कोरोना वायरस से लड़ाई की मुहिम के बीच प्रधानमंत्री नरेंद्र मोदी संवाद के जरिए जागरूकता अभियान को गति दे रहे हैं। आज पीएम ने सामाजिक कल्याण संस्थाओं से वीडियो कॉन्फ्रेंसिंग के जरिए बातचीत कर उनके योगदान को जमकर सराहा।  पीएमओ ने बताया कि इनसे बातचीत के दौरान पीएम कहा ने कहा कि पूरा देश कोरोना वायरस से लड़ाई में जबरदस्त धैर्य, लचीलापन और साहस दिखा रहा है। महात्मा गांधी के इस कथन को दोहराया कि गरीबों की सेवा करना ही सच्ची राष्ट्र सेवा है। उन्होंने मानवता की सेवा में लगे विभिन्न संस्थाओं की खूब प्रशंसा की। बता दें कि इससे पहले पीएम मोदी मीडिया संस्थानों से भी इसी तरह बातचीत कर चुके हैं। इस दौरान उन्होंने मीडियाकर्मियों के साहस और समर्पण की जमकर तारीफ की थी। उन्होंने कहा था कि कोविड 19 से लड़ाई में मीडिया अहम योगदान दे रहा है। इसके अलावा उन्हें रेडियो जॉकी से भी इसी तरह का संवाद किया था। पूरी दुनिया में फैल चुके कोरोना वायरस भारत में भी तेजी से बढ़ रहा है, लेकिन इसी बीच एक अच्छी खबर यह है कि भारत में इस बीमारी से अब तक 100 लोग ठीक हो चुके हैं। सोमवार को पश्चिम बंगाल और गुजरात में इससे एक-एक लोगों की मौत हो चुकी है। स्वास्थ्य मंत्रालय की ओर से जारी आंकड़ों के मुताबिक देश में कुल मरीजों की संख्या 1071, ठीक हुए मरीजों की संख्या 100 और मृतकों वालों की संख्या 29 हो गई है। अन्य मरीजों का इलाज चल रहा है।    
   
