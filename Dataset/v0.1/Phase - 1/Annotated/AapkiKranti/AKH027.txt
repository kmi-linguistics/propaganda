कोरोनावायरस महामारी के चलते पूरे देश में लाखों गरीब मजदूर बेरोजगार हो गए है, जिसके चलते वह सभी लोग अपने घरों की ओर प्रस्थान करने पर मजदूर है। ऐसे में उनकी सहायता के लिए आम आदमी पार्टी और महात्मा गांधी हॉस्पिटल की संचालित केंटीन टीम के सदस्यों ने आज सोमवार को आगरा रोड़ पर पैदल चल रहे राहगीरों के लिए आलू पेटीज की व्यवस्था कर थोड़ा राहत देने का काम किया गया। आम आदमी पार्टी की यूथ विंग के प्रदेश संगठन सचिव अभिषेक जैन(बिट्टू) ने बताया कि आज सोमवार को सभी कार्यकर्ता जुटे ओर गाड़ियों में 1200 आलू पेटिंज भरकर आगरा रोड़ पर निकले, और दौसा तक का सफर तय कर पैदल चल रहे राहगीरों को आलू की पेटिंज खिलाकर मदद करने का प्रयास किया। इस दौरान 'आप' पार्टी के वरिष्ठ नेता अरविंद अग्रवाल, महात्मा गांधी हॉस्पिटल की केंटीन के संचालक सर्वेश मिश्रा, चन्द्रमोहन गुप्ता, नवीन शर्मा, राममोहन कुमावत और चन्द्र मोहन शर्मा(चीनू) आदि उपस्थित रहे। 
