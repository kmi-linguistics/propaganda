कोरोना के लगातार बढ़ते मामलों के बीच हरियाणा सरकार ने बड़ा फैसला लिया है। अब हर जिले में कोरना लैब स्थापित करने के आदेश दे दिए हैं। इसकी पुष्टि हरियाणा के स्वास्थ्य एवं गृह मंत्री अनिल विज ने की है।मंत्री अनिल विज ने कहा- हरियाणा कोरोना से निपटने के लिए पूरी तरह से तैयार है। अभी कोरोना टेस्ट के लिए राज्य में 15 लैब हैं। हर जिले में एक कोरोना टेस्ट के लैब हो इसके लिए आदेश दिए गए हैं। हरियाणा अभी 12 हजार के करीब कोरोना मरीजों के लिए तैयार है। 

विज ने कहा कि फिलहाल हरियाणा में 26787 क्वॉरैंटाइन बेड हैं। 8929 आइसोलेशन बेड, 2086 आईसीयू बेड, 1025 वेंटीलेटर एक लाख से ज्यादा पीपीई किट और तीन लाख से ज्यादा एन-95 मास्क हैं।  300 डॉक्टर एडहॉक पर भर्ती किए जा सकते हैं। सरकारी और निजी मेडिकल कॉलेज में चौथे और पांचवें साल के डॉक्टर की भी जरूरत पड़ने पर सेवाएं ली जा सकती हैं।
