कर्नाटक में कांग्रेस और जेडीएस गठबंधन में मंत्रालयों पर सहमति बन गई है। सूत्रों के मुताबिक जेडीएस के पास वित्त मंत्रालय रहेगा, जबकि कांग्रेस को गृह मंत्रालय सौंपा गया है। बता दें, मंत्रालयों के आवंटन को लेकर पैदा हुए मतभेद की वजह से अभी तक कैबिनेट का गठन नहीं हुआ। कांग्रेस और जेडीएस के नेताओं में पिछले कई दिनों से कई दौर की चर्चा हुई है। 

रिपोर्ट्स के मुताबिक दोनों पार्टियों में वित्त मंत्रालयों के लेकर मतभेद बना हुआ था। प्रदेश कांग्रेस नेता और जेडीएस नेतृत्व दोनों ही वित्त मंत्रालय को अपने पास रखना चाहते थे। हालांकि, सूत्रों के मुताबिक बाद में कांग्रेस इस बात पर मान गई कि वित्त मंत्रालय जेडीएस के खाते में चला जाए। इसके बदले में कांग्रेस के हिस्से में गृह मंत्रालय, भारी उद्योग, ऊर्जा, आईटी/बीटी, पर्यटन और शिक्षा मंत्रालय मिल गया। जेडीएस को इसके साथ ही पीडब्ल्यूडी, रैवन्यू और कॉपरेटिव अफैयर्स मंत्रालय मिला है। 
कर्नाटक: सीएम कुमारस्वामी ने साबित किया बहुमत, कहा-5 साल सरकार चलाएंगे

बताया जा रहा है कि कर्नाटक के मुख्यमंत्री कुमारस्वामी का कैबिनेट इस सप्ताह के अंत तक शपथ ले लेगा। अभी संभावित मंत्रियों की लिस्ट कांग्रेस के उच्च नेतृत्व के पास भेजी गई है, वहां से मंजूरी मिलने के बाद शपथ दिलवाई जाएगी। राज्य में 34 मंत्रियों में से डिप्टी सीएम परमेश्वर सहित 22 पद कांग्रेस के पास और जेडीएस के हिस्से में 12 मंत्री पद आएंगे। कांग्रेस के मंत्रियों में भी शामिल हैं।  
