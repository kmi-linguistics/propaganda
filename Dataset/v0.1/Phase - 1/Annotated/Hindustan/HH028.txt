कर्नाटक में कांग्रेस-जेडीएस की सरकार के मुख्यमंत्री के तौर पर बुधवार को एचडी कुमारस्वामी शपथ ग्रहण करेंगे। वहीं, राज्य कांग्रेस प्रमुख जी परमेश्वर उप मुख्यमंत्री पद की शपथ लेंगे। कनार्टक के कांग्रेस प्रभारी केसी वेणुगोपाल ने मंगलवार को कहा कि उप मुख्यमंत्री पद के लिए पार्टी के दलित नेता जी परमेश्वर के नाम पर राहुल गांधी ने मुहर लगा दी है। उन्होंने बताया कि पूर्व मंत्री और कांग्रेस नेता रमेश कुमार नए विधानसभा अध्यक्ष होंगे, वहीं उपाध्यक्ष का नाम जेडीएस खेमे से तय होगा। 

वेणुगोपाल ने कहा कि मंत्रिमंडल में कांग्रेस के 22 और जेडीएस के 12 मंत्री शामिल होंगे। उन्होंने कहा कि इनका शपथ ग्रहण गुरुवार को विधानसभा में शक्ति परीक्षण के बाद होगा। उधर, कुमारस्वामी ने कहा है कि विभागों के आवंटन पर बहुमत साबित करने के बाद चर्चा होगी। गठबंधन के सुचारू रूप से कामकाज करने के लिए समन्वय समिति बनाई जाएगी। रिपोर्ट्स के मुताबिक 24 मई को कर्नाटक विधानसभा में बहुमत साबित किया जाएगा।

 
कुमारस्वामी कर्नाटक में एक सप्ताह के भीतर शपथ लेने वाले दूसरे मुख्यमंत्री होंगे। इससे पहले भाजपा प्रदेश अध्यक्ष बी एस येदियुरप्पा ने 19 मई को शक्ति परीक्षण से पहले महज ढाई दिन में मुख्यमंत्री पद से इस्तीफा दे दिया था
कर्नाटक LIVE: कांग्रेस से 22 और JDS कोटे से होंगे सीएम समेत 12 मंत्री, फ्लोर टेस्ट बाद मंत्री पद का आवंटन

शाम 4:30 बजे शपथ ग्रहण समारोह
पूर्व प्रधानमंत्री और जेडीएस प्रमुख एच डी देवेगौड़ा के तीसरे पुत्र कुमारस्वामी को राज्यपाल वजुभाई वाला बुधवार शाम 4:30 बजे बेंगलुरु में विधानसभा के बाहर समारोह में शपथ दिलाएंगे। 

 विपक्षी एकता की ताकत दिखेगी
समारोह में यूपीए अध्यक्ष सोनिया गांधी, कांग्रेस अध्यक्ष राहुल गांधी, पश्चिम बंगाल की मुख्यमंत्री ममता बनर्जी, दिल्ली के मुख्यमंत्री अर्रंवद केजरीवाल, आंध्र प्रदेश के मुख्यमंत्री चंद्रबाबू नायडू, केरल के मुख्यमंत्री पिनरई विजयन के अलावा माकपा महासचिव सीताराम येचुरी, बसपा प्रमुख मायावती, सपा प्रमुख अखिलेश यादव और राजद नेता तेजस्वी यादव मौजूद रहेंगे। हालांकि तेलंगाना के मुख्यमंत्री के चंद्रशेखर राव कुमारस्वामी के शपथ ग्रहण समारोह में उपस्थित नहीं रहेंगे।
कर्नाटक: शपथ से पहले बोले कुमारस्वामी- गठबंधन सरकार चलाना 'बड़ी चुनौती'

तेलंगाना के मुख्यमंत्री चंद्रशेखर राव गैरहाजिर होंगे
तेलंगाना के मुख्यमंत्री के चंद्रशेखर राव कुमारस्वामी के शपथ ग्रहण समारोह में उपस्थित नहीं रहेंगे। सरकार की तरफ से जारी बयान में कहा गया है कि राव पहले से ही किसी महत्वपूर्ण कार्यक्रम में व्यस्त हैं, इसलिए वह बुधवार को शपथ ग्रहण समारोह में मौजूद नहीं रहेंगे।

एक साथ दिख सकते हैं मायावती-अखिलेश
सपा-बसपा की दोस्ती होने के बाद मायावती व अखिलेश यादव पहली बार सार्वजनिक तौर पर एक साथ दिख सकते हैं। यह दोनों नेता बुधवार को बेंगलुरु  में होने वाले जनता दल (एस) नेता एच डी कुमारस्वामी के नेतृत्व में गठित होने जा रही सरकार के शपथ ग्रहण समारोह में शामिल होंगे। 

कर्नाटक: 7 बार से कांग्रेस विधायक रोशन बेग को मुस्लिम संगठन ने की डिप्टी सीएम बनाने की मांग
कुमारस्वामी ने शपथ ग्रहण समारोह में गैरभाजपाई दलों के नेताओं को आमंत्रित किया है। मायावती व अखिलेश को खासतौर पर बुलाया गया है। दोनों ने वहां जाने पर सहमति जताई है। बसपा ने तो कर्नाटक में जनता दल एस  से समझौता किया था। सोमवार को मायावती ने दिल्ली में कुमार स्वामी से मुलाकात कर उन्हें सीएम पद की बधाई थी। सूत्र बताते हैं कि कांग्रेस व जद एस की सरकार के गठन में बसपा सुप्रीमो मायावती की अहम भूमिका रही है। कर्नाटक के ताजा घटनाक्रम के बाद मायावती का कद बढ़ा है। उनकी पार्टी का एक प्रत्याशी विधायक भी बना है। हालांकि सपा भी कर्नाटक में चुनाव लड़ी थी लेकिन जरा भी कामयाबी नहीं मिली। भाजपा के खिलाफ मोर्चेबंदी में अखिलेश की अहम भूमिका है। इसीलिए अखिलेश को भी बुलाया गया है।  बताया जा रहा है कि सार्वजनिक कार्यक्रम में अभी तक अखिलेश व मायावती साथ नहीं नजर आए लेकिन फूलपुर व गोरखपुर उपचुनाव में जीत के बाद अखिलेश ने मायावती के घर जाकर उनसे मुलाकात की थी और बधाई दी थी। 
