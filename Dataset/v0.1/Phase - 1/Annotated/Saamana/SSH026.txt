

महाराष्ट्र विधानसभा चुनाव में भारतीय जनता पार्टी का दामन थामने वाले राष्ट्रवादी कांग्रेस पार्टी के कई नेता अपनी पुरानी पार्टी में वापस लौटने को तैयार हैं। महाराष्ट्र राकांपा के प्रमुख जयंत पाटील ने यह दावा किया है कि भाजपा के कुछ विधायक पार्टी के संपर्क में हैं। इन नेताओं की घर वापसी की रणनीति तैयार की गई है। इसकी जिम्मेदारी शरद पवार ने पार्टी के प्रदेश अध्यक्ष जयंत पाटील को सौंपी है।

जयंत पाटील ने कहा कि कुछ नेता जो भाजपा में चले गए थे, लेकिन विधायक नहीं बन पाए वो अब राकांपा में वापस लौटना चाहते हैं, ऐसे नेताओं को पार्टी में लेने में कोई दिक्कत नहीं है। जयंत पाटील ने कहा कि इनकी एक निश्चित संख्या है। हम इस मुद्दे पर पार्टी के भीतर चर्चा कर रहे हैं। भाजपा में शामिल होने वाले नेताओं के राकांपा में दोबारा लौटने को लेकर सुगबुगाहट पिछले कई दिनों से चल रही है। राकांपा नेता नवाब मलिक ने कुछ रोज पहले दावा किया था कि भाजपा के कई विधायक उनके संपर्क में हैं। उनका कहना था कि विधानसभा चुनाव से पहले भाजपा में गए विधायक राकांपा में लौटना चाहते हैं। इस पर अभी कोई पैâसला नहीं हुआ है। इस पर जल्द पैâसला कर जानकारी सार्वजनिक की जाएगी।

महाराष्ट्र विधानसभा चुनाव से कुछ समय पहले राकांपा के कई नेताओं ने भाजपा का दामन थाम लिया था। अब इन नेताओं की घर वापसी की रणनीति तैयार की गई है। इसकी जिम्मेदारी शरद पवार ने पार्टी के प्रदेश अध्यक्ष जयंत पाटील को सौंपी है।

