कोरोना ने पूरी दुनिया के वर्क कल्चर को ही बदल डाला है। वायरस के संक्रमण से बचने के लिए लोग बाहर कम निकल रहे हैं। कंपनियों ने भी अपने कर्मचारियों को घर से ही काम ‘वर्क प्रâॉम होम’ करने को कहा है। फिलहाल जो हालत दिख रहे हैं, इस साल अधिकतर लोगों का ‘वर्क प्रâॉम होम’ चलते ही रहने की संभावना है। आर्थिक मामले से जुड़े एक मीडिया हाउस ने एक सर्वे किया है, जिसमें हर १० में से ३ कर्मचारियों ने ऑफिस जाने की इच्छा जताई है। यानी ७ लोग ऐसे हैं जो अभी ऑफिस नहीं जाना चाहते हैं। यह सर्वे १५ इंडस्ट्री सेक्टर की करीब ५५० कंपनियों में किया गया है। ये सर्वे १८०० कर्मचारियों के बीच किया गया, जिसमें से ७० फीसदी लोगों ने कहा कि वह इस पूरे साल ‘वर्क प्रâॉम होम’ ही करना चाहते हैं। जिन ३० फीसदी लोगों ने ऑफिस जाने की इच्छा जताई है, उनमें से अधिकतर मैनेजर के रोल वाले कर्मचारी हैं। जिन कंपनियों में सर्वे किया गया उनमें हिंदुस्थान की टॉप आईटी कंपनियां, ४ बड़े कंसल्टिंग प्लेयर, एमएनसी, ई-कॉमर्स कंपनियां, ऑटोमोटिव कंपनियां और बैंकिंग कंपनियां शामिल हैं।
वैसे तो वर्क प्रâॉम होम मॉडल काफी अच्छे से काम कर रहा है, लेकिन फिर भी बहुत सारी ऐसी कंपनियां हैं जो चाहती हैं कि कर्मचारी ऑफिस आना शुरू कर दें। जैसे एक एमएनसी आईटी कंपनी, जिसमें करीब ८,००० कर्मचारी हैं, उसने अपने करीब ३० फीसदी कर्मचारियों को काम पर वापस आने को कहा है, लेकिन २० फीसदी या उससे भी कम ही कर्मचारी हैं जो वापस ऑफिस जाना चाहते हैं।
