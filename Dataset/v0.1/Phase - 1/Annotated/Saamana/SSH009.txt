केंद्रीय गृह मंत्रालय द्वारा दिए गए पदकों में से बिहार पुलिस को इस साल एक भी पदक नहीं मिला है। वहीं, महाराष्ट्र पुलिस को ५८ पदक मिले हैं। बिहार पुलिस का गुणगान व महाराष्ट्र का अपमान करनेवाले बिहार समर्थक राज्य के भाजपा नेताओं में भारी दुख हुआ है। यह दुख सहने करने की शक्ति भगवान उन्हें दे। ऐसी श्रीराम की चरणों में प्रार्थना है। ऐसी व्यंग्यात्मक टिप्पणी महाराष्ट्र प्रदेश कांग्रेस कमेटी के महासचिव और प्रवक्ता सचिन सावंत ने की है।
इस संबंध में सावंत ने आगे कहा कि महाराष्ट्र के भाजपा नेताओं ने अभिनेता सुशांत सिंह राजपूत की आत्महत्या की जांच में बार-बार मुंबई पुलिस पर अविश्वास दिखाने का पाप किया है, जबकि मुंबई पुलिस सुशांत सिंह मामले की जांच अच्छी तरह से कर रही है। फिर भी पुलिस की जांच पर संदेह जताने, पुलिस महानिदेशक को अवकाश पर भेजने व जांच सीबीआई को सौंपने की सतत मांग करके मुंबई पुलिस का मनोबल गिराने की कोशिश भाजपा मंडली आज भी कर रही है। वहीं, केंद्रीय गृह मंत्रालय ने मुंबई और महाराष्ट्र पुलिस जवानों के अधिकारियों को पदक देकर सम्मानित किया और उनके काम में विश्वास दिखाया। यह भाजपा नेताओं के लिए बड़ी शर्मनाक बात है। ये लोग बिहार पुलिस द्वारा मुंबई पुलिस की जांच में अविश्वास दिखा रहे हैं। बिहार पुलिस को सुशांत सिंह मामले की जांच करने दो, उनके अधिकारियों का आइसोलेशन करना अनुचित है। महाराष्ट्र भाजपा के नेता तब खुश थे, जब खुले तौर पर बिहार के डीजीपी के माध्यम से मुंबई पुलिस का अपमान किया गया। ऐसा सावंत ने कहा। वास्तव में, मुंबई पुलिस बल दुनिया के सर्वश्रेष्ठ पुलिस बलों में से एक है। मुंबई पुलिस ने अब तक के सबसे कठिन अपराधों की जांच कर दोषियों को कड़ी से कड़ी सजा दिलाने का काम किया है। सावंत ने कहा कि देवेंद्र फडणवीस पिछले पांच वर्षों तक पुलिस विभाग के रूप में गृह मंत्री थे और यह दुर्भाग्यपूर्ण बात है कि सत्ता में जाने के बाद छह-सात महीने के अंदर उन्हें और उनके सहयोगियों पर उसी पुलिस बल पर भरोसा नहीं रह गया। ऐसा सावंत ने कहा।
