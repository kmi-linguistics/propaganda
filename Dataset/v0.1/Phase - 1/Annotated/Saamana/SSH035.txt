

यूपी के नागरिक उड्डयन, अल्पसंख्यक मुस्लिम वक्फ एवं हज विभाग मंत्री नन्द गोपाल गुप्ता नंदी ने सर्किट हाउस में कहा कि अयोध्या में छोटी सी हवाई पट्टी थी। जिसमें करीब 600 एकड़ भूमि का अधिग्रहण करके हम प्रभु श्रीराम के नाम पर एक बहुत बड़ा एयरपोर्ट बनाने जा रहे है। सरकार की मंशा है कि प्रदेश के सभी धार्मिक स्थलों का चौमुखी विकास हो।

उन्होने कहा कि सरकार कतार में खड़े अंतिम व्यक्ति के विकास के लिए कटिबद्ध है। जिसके लिए कई योजनाएं प्रदान की गयी है। इस दौरान उन्होने महानगर जिलाध्यक्ष अभिषेक मिश्रा व जिलाध्यक्ष संजीव सिंह से संगठनात्मक गतिविधियों के विषय में जानकारी ली। महानगर जिलाध्यक्ष अभिषेक मिश्रा ने कहा कि अयोध्या में विकास के नये युग का सूत्रपात हुआ है। आने वाले समय में यहां का पयर्टन समृद्धि की पटकथा लिखेगा। इस अवसर पर अरविंद सिंह, परमानंद मिश्रा, शैलेन्दर कोरी, तिलकराम मौर्या, दिवाकर सिंह, राजेश सिंह, राजू सिंह मौजूद रहे। इस दौरान पार्षद अनुभव जायसवाल अन्नू ने नगर निगम के वार्ड लालबाग में वक्फ बोर्ड की जमीन पर लिंकरोड़ व सीवर लाईन, सौन्दर्यीकरण अनापत्ति दिये जाने की मांग को लेकर पत्र दिया। इस दौरान प्रेम श्रीवास्तव, महेन्द्र पाण्डेय, प्रदीप यादव, अनिल श्रीवास्तव, अभय द्विवेदी, रवि श्रीवास्तव मौजूद रहे।

