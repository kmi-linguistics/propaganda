देश में कोरोना के ८० फीसदी मरीज १० राज्यों में हैं। इन दस राज्यों में कोरोना को प्रयत्न करके हरा दिया गया तो देश जीत जाएगा। ऐसा विश्वास प्रधानमंत्री नरेंद्र मोदी ने मुख्यमंत्रियों की बैठक में व्यक्त किया। इस मौके पर मुंबई सहित महाराष्ट्र के सभी जिलों में संक्रमण नियंत्रण अस्पताल शुरू किए जाएंगे, ऐसी जानकारी मुख्यमंत्री उद्वव ठाकरे ने ने दी। कोरोना मुक्त होने के बाद कई रोगियों में अन्य बीमारी होने की बात प्रकाश में आई है। इसलिए कोरोना के बाद इलाज की व्यवस्था करने की आवश्यकता है। ऐसा प्रतिपादन मुख्यमंत्री ने किया।
कल प्रधानमंत्री मोदी ने महाराष्ट्र, गुजरात, पश्चिम बंगाल, पंजाब, आंध्र प्रदेश, कर्नाटक, तेलंगाना, तामिलनाडु, बिहार और उत्तर प्रदेश के मुख्यमंत्रियों से वीडियो कांप्रâेंसिंग द्वारा बातचीत करके कोरोना के उपाय योजना की समीक्षा की। इस अवसर पर केंद्रीय रक्षा मंत्री राजनाथ सिंह, वित्तमंत्री निर्मला सीतारमण, स्वास्थ्य मंत्री डॉ. हर्षवर्धन सहित महाराष्ट्र के मुख्यमंत्री उद्धव ठाकरे, स्वास्थ्य मंत्री राजेश टोपे, मुख्य सचिव संजय कुमार आदि उपस्थित थे।
‘कोरोना की दूसरी लहर महाराष्ट्र में नहीं आने देंगे!’
राज्य में मृत्यु दर को कम करने के प्रयास किए जा रहे हैं। मुंबई में धारावी और वर्ली की स्थिति को नियंत्रण में लाने के लिए सभी जगह सराहना की जा रही है। परंतु अभी यह लड़ाई समाप्त नहीं हुई है। कोरोना की दूसरी लहर महाराष्ट्र में नहीं आने देने के लिए प्रयत्नशील रहने की बात मुख्यमंत्री ने कही। इस दौरान, शिवभोजन योजना के माध्यम से, लाखों लोगों को प्रति माह केवल ५ रुपए में भोजन उपलब्ध कराया गया। इससे राज्य के गरीब लोगों को बहुत फायदा हुआ है। पिछले हफ्ते, राज्य सरकार ने आदिवासी बच्चों और माताओं के कुपोषण को मिटाने के लिए मुफ्त दूध पाउडर उपलब्ध कराने का पैâसला किया गया। ऐसी जानकारी मुख्यमंत्री ने दी। कोरोना से ठीक होकर घर लौट रहे लोगों में अन्य बीमारियों का पता चला है। कोरोना के बाद भी उनका इलाज करने के लिए एक तंत्र बनाने की आवश्यकता है। ऐसा मुख्यमंत्री ने कहा।
महाराष्ट्र में संक्रमण रोग नियंत्रण अस्पताल मुंबई सहित सभी जिले में शुरू करने, इमिनोलॉजी लैब की संख्या बढ़ाने की आवश्यकता है। ऐसा मुख्यमंत्री ने इस मौके पर कहा। विभिन्न प्रकार के वायरस वैâसे और क्यों उत्पन्न होते हैं, इस पर शोध करने की आवश्यकता है। कोरोना ने कल की दुनिया को दिखाया कि आज क्या करना है। ऐसा मुख्यमंत्री ने कहा।
परीक्षा के संबंध में एक ही निर्णय लें
छात्र देश के भविष्य हैं और उनके जीवन को खतरे में नहीं डाला जाना चाहिए, इसलिए उन्हें गैर-पेशेवर पाठ्यक्रमों की अंतिम वर्ष की परीक्षा नहीं देनी चाहिए। ऐसी आग्रही मांग मुख्यमंत्री उद्धव ठाकरे ने एक बार फिर प्रधानमंत्री से की।
छात्रों को औसत अंकों के साथ उत्तीर्ण कर देना चाहिए। कोरोना कब तक चलेगा, इसका कोई जवाब नहीं है। इसलिए, छात्रों का भविष्य कब तक अधर में लटका कर रख सकते हैं, इसके लिए जल्द से जल्द राष्ट्रीय स्तर पर एक ही निर्णय लेना आवश्यक है। ऐसा मुख्यमंत्री ने कहा। चिकित्सा शिक्षा के अंतिम वर्ष की परीक्षा तय करने की आवश्यकता है और छात्रों को उनकी इच्छा के अनुसार मौखिक रूप से परीक्षा देने की आवश्यकता है। यदि अंतिम वर्ष के छात्र उत्तीर्ण होते हैं, तो वे अपनी इच्छा के अनुसार कोरोना युद्ध में सहायता कर सकते हैं। ऐसा मुख्यमंत्री ने कहा। राज्य में कोरोना उपचार के लिए ऑक्सीजन, वेंलेटिलेटर और अन्य सुविधाओं से सुसज्ज ऐसा साढ़े तीन लाख बेड उपलब्ध होने की बात करते हुए उन्होंने कहा कि इन सुविधाओं के लिए डॉक्टर, नर्स और स्टाफ की जरूरत है।
