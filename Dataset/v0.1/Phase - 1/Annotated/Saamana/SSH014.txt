सीएए के खिलाफ दिल्ली के शाहीनबाग में जब बड़ा मूवमेंट हो रहा था। तब कांग्रेस और आम आदमी पार्टी आंदोलन के पीछे भाजपा का हाथ बता रही थीं। वह बात आज सच साबित हुई। शाहीनबाग आंदोलन को संचालित करने वालों में मुख्य भूमिका निभाने वाले शहजाद अली ने रविवार को भारतीय जनता पार्टी का दामन थाम लिया। पूरे मूवमेंट में शहजाद एंटी सीएए प्रोटेस्ट ऐक्टिविस्ट के किरदार में थे। बता दें,शाहीनबाग में कई दिनों तक मुस्लिम महिलाओं को मोर्चे पर उतारने वालों में उन्होंने अहम भूमिका निभाई थी। लेकिन अब शायद उनका हृदय परिवर्तन हो गया है, कल तक बुरी लगने वाली भाजपा अब अच्छी लगने लगी है। लोग अचंभित हैं कि जो इंसान कल जिस पार्टी से आजादी मांग रहा था, अचानक उसका हिमायती कैसे हो गया। दिल्ली बीजेपी अध्यक्ष आदेश कुमार गुप्ता ने रविवार को पार्टी कार्यालय पर शहजाद अली को भगवा पट्टा पहनाकर भाजपा में शामिल कराया।शाहीनबाग में शहजाद उलेमा काउंसिल के सचिव की जिम्मेदारी निभा रहे थे।। आंदोलन में लोगों को एकत्र करने की जिम्मेदारी निभा रहे थे। शहजाद के भाजपा में जाने के बाद शाहीनबाग में उनके साथ आंदोलन करने वाले लोग खुद को ठगे महसूस कर रहे हैं।
