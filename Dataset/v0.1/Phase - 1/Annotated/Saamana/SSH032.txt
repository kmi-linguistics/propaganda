कश्मीर मुद्दे पर भारत को घेरने के चक्कर में पाकिस्तान ने अपने दोस्त सऊदी अरब को ही नाराज कर दिया है। पाकिस्तान को पहली बार कश्मीर के करंट का जोरदार झटका लगा है। पिछले कुछ दिनों में हुए कई घटनाक्रमों से ये संकेत मिल रहे हैं कि दोनों देशों के बीच सब कुछ ठीक नहीं चल रहा है। सऊदी अरब ने पाकिस्तान की तेल सप्लाई बंद कर दी है और उसको दिया अपना कर्ज भी तुरंत चुकाने को कहा। मजबूरन पाकिस्तान को चीन से १ अरब डॉलर लेकर सऊदी को देना पड़ा है। सुनने में आया है कि अभी पाकिस्तान को २ अरब डॉलर और वापस करने हैं।
पिछले सप्ताह पाकिस्तान के विदेश मंत्री शाह महमूद कुरैशी ने खुले आम सऊदी अरब की आलोचना कर सबको चौंका दिया था। कुरैशी ने चेतावनी दी थी कि सऊदी, कश्मीर पर इस्लामिक सहयोग संगठन की विदेश मंत्री स्तर की बैठक बुलाने में देरी ना करे, नहीं तो वह दूसरे मुस्लिम देशों के साथ अलग बैठक बुलाने पर मजबूर हो जाएगा। अपने इस आक्रामक बयान से कुरैशी ने बहुत कुछ दांव पर लगा दिया है। मीडिया रिपोर्ट्स के मुताबिक, कुरैशी के बयान के बाद सऊदी अरब ने पाकिस्तान को कर्ज और उधार में तेल देने की सुविधा खत्म कर दी। पिछले सप्ताह, पाकिस्तान को सऊदी अरब को १ अरब डॉलर का कर्ज चुकाने के लिए भी मजबूर होना पड़ा। आर्थिक संकट से जूझ रहे पाकिस्तान ने कर्ज लौटाने की अवधि पूरी होने से पहले ही सऊदी को १ अरब डॉलर का कर्ज लौटा दिया है। सूत्रों के हवाले से पाकिस्तानी अखबार एक्सप्रेस ट्रिब्यून ने लिखा है कि अगर चीन से मदद मिल जाती है तो पाकिस्तान २ अरब डॉलर का नकद कर्ज भी सऊदी को वापस कर सकता है। पाकिस्तान के विदेश मंत्री शाह महमूद कुरैशी ने मंगलवार को दूसरी बार अपनी प्रेस कॉन्प्रâेंस टाल दी जिसके बाद कयास और तेज हो गए हैं। कहा जा रहा है कि कश्मीर मुद्दे को लेकर कुरैशी के बयान पर सऊदी ने कड़ी आपत्ति दर्ज कराई है और कुरैशी प्रेस कॉन्प्रâेंस बुलाकर अपने बयान पर सफाई देना चाहते थे। हालांकि, प्रेस कॉन्प्रâेंस दूसरी बार टलने के बाद लग रहा है कि ये विवाद अब प्रेस कॉन्प्रâेंस से नहीं सुलझने वाला है। पाकिस्तानी न्यूज चैनल एआरवाई न्यूज से एक टॉक शो में विदेश मंत्री शाह महमूद कुरैशी ने कहा था, ‘मैं एक बार फिर सम्मानपूर्वक ढंग से इस्लामिक सहयोग संगठन (ओआईसी) को बताना चाहता हूं कि हमारी अपेक्षा विदेश मंत्रियों के स्तर की बैठक से कम कुछ नहीं है। अगर आप इसे नहीं बुला सकते हैं तो मैं प्रधानमंत्री इमरान खान से ये आग्रह करने के लिए मजबूर हो जाऊंगा कि वो कश्मीर मुद्दे पर हमारे साथ खड़े इस्लामिक देशों के साथ अलग से बैठक बुलाएं।’ ओआईसी मुस्लिम देशों का सबसे बड़ा वैश्विक मंच है। इसके ५७ देश सदस्य हैं। भारत के जम्मू-कश्मीर का विशेष दर्जा खत्म करने के पैâसले के बाद से ही पाकिस्तान ओआईसी से बैठक बुलाने की मांग कर रहा है। कुरैशी ने कहा कि कश्मीर पर विदेश मंत्रियों के स्तर की बैठक इसलिए नाकाम रही क्योंकि सऊदी अरब पाकिस्तान के अनुरोध को स्वीकार करने को लेकर अनिच्छुक था। ओआईसी में किसी भी प्रस्ताव को पास कराने के लिए सऊदी का समर्थन बहुत जरूरी है क्योंकि इस संगठन में सऊदी अरब का ही दबदबा है। कुरैशी से पहले पाकिस्तान में कभी किसी ने सऊदी की सार्वजनिक तौर पर इस तरह से आलोचना नहीं की थी।
