आम आदमी पार्टी बिहार के प्रदेश मीडिया प्रभारी बबलू कुमार प्रकाश ने मुख्यमंत्री बिहार, परिवहन विभाग के सचिव, जिला पदाधिकारी पटना को पत्र लिखकर 797 ऑटो चालक, ई-रिक्शा चालकों की सूची सौपी है। उन्होंने परिवहन विभाग सचिव संजय अग्रवाल से आग्रह किया है कि लॉकडाउन में अपनी जीविका खो चुके वाहन व्यवसाय से जुड़े लोगों की अविलंब आर्थिक मदद की जाए।

मीडिया प्रभारी बबलू ने कहा कि 24अप्रैल को परिवहन विभाग द्वारा घोषणा की गई थी कि कोविड-19 के संक्रमण की रोकथाम हेतु प्रभावी लॉकडाउन के दौरान परिवहन व्यवसाय से जुड़े ऑटो, ई-रिक्शा, रिक्शा-ठेला चालकों आदि राशन कार्ड उपलब्ध नहीं होने से हो रही कठिनाई को देखते हुए वंचित लोगों की मदद की जाएगी। बबलू ने बताया कि 12दिन पूर्व में 25अप्रैल को 180ऑटो चालकों एवं ई-रिक्शा चालकों की लिस्ट(स्कैन कॉपी) परिवहन विभाग के सचिव संजय अग्रवाल को ईमेल के माध्यम भेजी गई थी, लेकिन जिला प्रशासन के द्वारा अबत क किसी एक भी ऑटो चालक को मदद मुहैया नही कराई गई है। सरकार का रवैया गरीब विरोधी है और बिहार सरकार का सिस्टम पूरी तरह फेल है। बबलू ने बिहार सरकार से अनुरोध करते हुए कहा कि कोविड-19 के संक्रमण के कारण लॉकडाउन का 45दिन हो गए हैं। रोज कमाने खाने वाले मध्यमवर्गीय लोगो का जीवन घर के अंदर सिमट गया है। बहुत से लोग भूख और आर्थिक तंगी से परेशान हैं। इससे पहले की लोगो के सब्र का बांध टूटे सरकार ऐसे लोगो को आर्थिक मदद के साथ अनाज उपलब्ध कराएं। अन्यथा सरकारी उदासीनता से त्रस्त लोग पटना शहर के चौक चौराहे पर बिहार सरकार के खिलाफ प्रदर्शन करेंगे। 
