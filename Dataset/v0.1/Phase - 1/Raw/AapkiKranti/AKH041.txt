आम आदमी पार्टी के बिहार प्रदेश प्रवक्ता नियाज अहमद ने एक प्रेस विज्ञप्ति जारी कर कहा कि दिल्ली में फंसे बिहारवासियों के लिए जिस प्रकार केजरीवाल सरकार मदद के लिए आगे आकर ट्रेनों कि व्यवस्था की और टिकट के पैसे भी दिए वो हम बिहारियों के लिए दिल जितने वाला है। गौरतलब है कि आम आदमी पार्टी के बिहार राज्य प्रभारी सह राज्यसभा सांसद संजय सिंह एंव बिहार प्रदेश अध्यक्ष सुशील सिंह की मांग पर दिल्ली के मुख्यमंत्री अरविंद केजरीवाल ने अब तक कुल पांच ट्रेनें बिहार के लिए मुहैया कराई हैं, जिसका पूरा किराया भी केजरीवाल सरकार ने वहन किया है। आम आदमी पार्टी के बिहार प्रदेश अध्यक्ष ने दिल्ली के मुख्यमंत्री को धन्यवाद करते हुए बिहार के लिए 35 और ट्रेनों की मांग अरविंद केजरीवाल जी से की है। प्रदेश अध्यक्ष की मांगों पर संज्ञान लेते हुए केजरीवाल सरकार ने 35 अतिरिक्त ट्रेनों को बिहार के लिए चलाने की दिशा में तैयारियाँ शुरु कर दी है। आम आदमी पार्टी की बिहार इकाई ने बिहार के बाहर अन्य राज्यों में फंसे अप्रवासियों को बिहार वापस लाने के लिए 'बिहारी हूँ बाहरी नहीं' नाम से अभियान छेड़ रखा है, इस अभियान के तहत कल बुधवार(13मई) को राज्यभर में एक दिन का सांकेतिक उपवास रखा गया, जिसमें सभी जिले के कार्यकर्ताओं ने बढ चढकर हिस्सा लिया। प्रदेश प्रवक्ता नियाज अहमद ने कहा कि प्रदेश ईकाई ने सम्सत बिहारवासियों की मदद के लिए एक हेल्पलाइन नंबर भी जारी किया हुआ है, जिसकी मदद से सम्पर्क साध रहे लोगों की मदद की जा रही है। और इसके अतिरिक्त आम आदमी पार्टी की बिहार ईकाई लगातार राशन वितरण का भी कार्य कई जिलों मे कर रही है जिसकी काफी सरहाना भी हो रही है। 
