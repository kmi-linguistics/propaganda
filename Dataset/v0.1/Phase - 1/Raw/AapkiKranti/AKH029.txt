पंजाब सरकार की वर्तमान स्थिति पर चिंता और गहरा अफसोस जाहिर करते आम आदमी पार्टी(आप) पंजाब के प्रधान और पार्लियामेंट मैंबर भगवंत मान ने कहा है कि ‘‘राज्य की कांग्रेस सरकार इस समय मोहल्ले की उस क्रिकेट टीम की तरह चल रही है, जिसका कोई ‘कप्तान’ नहीं होता। बैट(बल्ला) जिस के हाथ में होता है, वह जितनी बार मर्जी बोल्ड हो जाए परन्तु खुद को आउट नहीं मानता। ज़्यादा दबाव डाले जाने पर बैट को साथ लेकर ही खिसक जाता है। कैप्टन अमरिन्दर सिंह की गैर हाजिरी में लड़-झगड़ रहे मंत्रियों और अफसरों में बैट किस के हाथ है? पंजाब के बुद्धिमान लोग इस ड्रामे को अच्छी तरह देख रहे हैं और भलीभांत समझ भी रहे हैं।’’ भगवंत मान ने कहा कि बादलों की तरह कैप्टन अमरिन्दर सिंह के कुशासन में बहुभांती माफिया पंजाब और पंजाबियों को दोनों हाथों से लूट रही है। विपक्ष का फर्ज निभाते हुए हम(आम आदमी पार्टी) राजनीतिज्ञों और अफसरों की हिस्सेदारियों के साथ चल रहे तमाम तरह के माफीए के विरुद्ध धड़ल्ले के साथ बोलते आ रहे हैं, जिससे लोग सुचेत और सरकारें(कैप्टन-बादल) संभल जाएं। भगवंत मान ने साथ ही कहा, ‘‘मुझे हैरानी और अचंभा इस बात का है कि पंजाब की शरेआम होती आ रही लूट के बारे मंत्री सहिबानों का अब अचानक दर्द कैसे उमड़ आया है? रेत, बजरी, ट्रांसपोर्ट, लैंड आदि माफिया के कारण खजाने को लग रही अरबों रुपए की चपत के विरुद्ध मंत्री साहिबान अब तक क्यों चुप रहे हैं? सिंचाई घोटाले में बड़े-बड़े अफसरों के नाम सामने आए थे, तब कोई मंत्री क्यों नहीं बोला। बिजली माफिया, शराब माफिया की अपेक्षा भी बड़ी लूट है, उसके खिलाफ मंत्री साहिबानों ने कोई एकजुट सख्त स्टैंड क्यों नहीं लिया?’’ यह बात कई तरह के सवाल खड़े करती हैं।

भगवंत मान ने कहा कि देर से ही सही परन्तु पंजाब की लूट के खिलाफ खड़े हुए कांग्रेसी विधायकों और मंत्रियों के लिए अब परख की घड़ी शुरू हुई है कि अपने पदों-रुतबों की परवाह किए बगैर अपने पंजाब समर्थकी मंसूबे को विजेता स्थान तक लेकर जाएंगे या फिर चार दिन की सुर्खियां बटोर कर कोई डीलिंग कर लेंगे? भगवंत मान ने कोरोना महामारी के दौरान पंजाब सरकार में पैदा हुए नए लीडरशिप संकट को वित्तीय तौर पर भी घातक बताया।

‘आप’ संसद ने मांग की है कि पंजाब को माफिया मुक्त करवा कर वित्तीय तौर पर मजबूत करने के लिए पंजाब और हरियाणा हाईकोर्ट मौजूदा स्थिति का खुद-ब-खुद नोटिस ले और खजाने की हो रही लूट की हाईकोर्ट के मौजूदा जजों से समयबद्ध जांच करवाए। 
