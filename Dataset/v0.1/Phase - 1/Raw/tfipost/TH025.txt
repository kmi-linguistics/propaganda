सुप्रीम कोर्ट ने सोमवार को विश्व के सबसे धनाढ्य और भारत में क्रिकेट के सर्वे-सर्वा भारतीय क्रिकेट कंट्रोल बोर्ड( बीसीसीआई ) में ढांचागत सुधारों और बदलावों का रास्ता साफ़ कर दिया है। सुप्रीम कोर्ट ने सख्त टिप्पणियों के साथ लोढ़ा कमेटी की सिफारिशों पर अपनी मुहर लगा दी। कोर्ट ने लोढ़ा कमेटी की सिफारिशों के खिलाफ बीसीसीआई के अड़ियल रुख और आपत्तियों को खारिज करते हुए उसे परिवर्तन बनाये रखने और परिवर्तन स्वीकार करने की सीख दी है। राजनीति का अड्डा बन चुकी बीसीसीआई में परिवर्तन का यह अहम और ऐतिहासिक फैसला मुख्य न्यायधीश टीएस ठाकुर व न्यायमूर्ति फकीर मोह्हमद इम्ब्राहिम कलीफुल्ला की पीठ ने सुनाया है। कोर्ट ने कमेटी की सिफारिशों के खिलाफ बीसीसीआई की ज्यादातर आपत्तियां खारिज कर दी। अब फैसला आ गया है और इसके क्या परिणाम होंगे, क्या है ये पूरा मामला और कैसे शुरू हुआ, लोढ़ा कमेटी कौन है इत्यादि प्रश्नों के उत्तर सटीक आंकड़ो एवं विश्लेषण के साथ मैं देने का प्रयास करूँगा, उम्मीद करता हूँ कि आप तल्लीनता से इसे पढ़ेंगे। क्या है लोढ़ा कमेटी और इसका गठन क्यों हुआ ? पिछले साल 22जनवरी को, जब सुप्रीम कोर्ट आईपीएल स्पॉट फिक्सिंग मामले में सुनवाई कर रहा था तो उसने बीसीसीआई के संविधान में एक विवादित क्लॉज़ पे प्रश्न उठाया जिसमे बोर्ड अधिकारीयों को आईपीएल और चैंपियन लीग टी-20 में व्यापारिक हितों के संबंध में छूट प्रदान की गयी थी। इसी के कारण सुप्रीम कोर्ट ने जस्टिस आर एम लोढ़ा कि अध्यक्षता में एक तीन सदस्यीय कमेटी गठित की जो मयप्पन और कुंद्रा तथा उनकी फ्रैंचाइज़ीयों के लिए सजा का निर्धारण करती और उसके साथ ही ” खेल में भ्रष्टाचार के रोकथाम, हितों के टकराव रोकने तथा बोर्ड को जनता के प्रति जिम्मेदार बनाने की दृष्टि से ” कमेटी को बीसीसीआई में संभावित बदलावों कि सूचि तैयार करके सुझाव देने को कहा गया था। इसी कमेटी का नाम लोढ़ा कमेटी रखा गया था। कई लोगों की बोर्ड से विदाई तय मानी जा रही और आने वाले समय में हमे कई नये चेहरे देखने को मिल सकते हैं। बीसीसीआई के शीर्ष अधिकारी और आईपीएल चेयरमैन राजीव शुक्ला ने कहा है की व सभी न्यायालय के बोर्ड के प्रशासनिक ढांचे में बदलाव के फैसले का सम्मान करेंगे और लोढ़ा कमेटी की सिफारिशों को लागु करने की दिशा में प्रयास करेंगे। अब बीसीसीआई में बैठे लोगों को चाहे हंसकर, चाहे रोकर, कोर्ट की बात तो माननी ही पड़ेगी क्योंकि यह तो हम सभी जानते हैं की इस देश में ज्यादातर मामलों में सुप्रीम कोर्ट का फैसला ही सुप्रीम होता है। पूर्व क्रिकेटरों ने भी इस फैसले पर ख़ुशी जतायी, बिशन सिंह बेदी और कृति झा आज़ाद ने ट्वीट कर के सुप्रीम कोर्ट की तारीफ की। यह फैसला हर मायने में ऐतिहासिक है और इससे पारदर्शिता को बढ़वा मिलने के साथ ही चाहे-अनचाहे और देर-सवेर दूसरे खेल संघो में भी बदलाव होंगे। मेरा तो यही मानना है की देश में खेल का भविष्य उज्जवल है और इस फैसले से सिर्फ अपना हित सोचने वालों को परेशानी होगी।
