आज कर्नाटक में कुमारस्वामी सरकार का विस्तार हो रहा है। कांग्रेस और जेडीएस के विधायक आज दोपहर 2 बजे मंत्री पद व गोपनीयता की शपथ लेंगे। इसमें जेडीएस के 8 से 9 विधायक और कांग्रेस क़रीब 12 विधायक मंत्री पद की शपथ ले सकते हैं। कर्नाटक कांग्रेस के कई वरिष्ठ नेताओं के राहुल गांधी से मिलने के बाद आज वे कांग्रेस के विधायकों के नामों पर मुहर लगाएंगे। वहीं बसपा के विधायक भी आज मंत्री पद की शपथ लेंगे। ये पहली बार है कि जब उत्तर प्रदेश से बाहर बसपा का विधायक मंत्री बनेगा। पढ़ें 10 खास बातें 


1. यह पहली बार होगा जब यूपी से बाहर किसी राज्‍य में बीएसपी के किसी विधायक को मंत्रिमंडल में जगह मिलेगी। बीएसपी के एकमात्र विधायक एन महेश भी आज मंत्री पद की शपथ लेंगे और इस शपथ ग्रहण समारोह में बसपा के वरिष्ठ नेता सतीश चंद्र मिश्रा भी शामिल होंगे। 

2. जेडीएस महासचिव दानिश अली ने कहा कि कर्नाटक विधानसभा में बसपा के एक मात्र विधायक को जेडीएस अपने कोटे से मंत्री बनाएगी। उन्होंने कहा कि गठबंधन में कोई बड़ा या छोटा दल नहीं होता है। बसपा के साथ हमारा चुनाव-पूर्व गठबंधन है। इसलिए, हम बसपा विधायक को मंत्री बना रहे हैं। उन्होंने कहा कि उत्तर प्रदेश से बाहर बसपा का पहली बार कोई विधायक मंत्री बनेगा।

3. कांग्रेस और जेडीएस के बीच हुए समझौते के मुताबिक, कांग्रेस को गृह, स्वास्थ्य, राजस्व और कृषि जैसे विभाग मिलेंगे। वहीं, जद (एस) को वित्त, आबकारी, पीडब्ल्यूडी आदि विभाग मिलेंगे। कांग्रेस ने इस बारे में आधिकारिक रूप से कुछ नहीं कहा है लेकिन समझा जा है कि राहुल ने करीब 12 विधायकों की सूची को अपनी सहमति दे दी है, जिनमें शिवकुमार भी शामिल हैं।

4. कर्नाटक प्रदेश कांग्रेस के नेताओं का राहुल गांधी से मुलाकातों का यह सिलसिला दिनभर चलता रहा। इनमें डी.के. शिवकुमार, सांसद के.एच. मुनियप्पा, प्रदेश कांग्रेस के कार्यकारी अध्यक्ष दिनेश गुंडूराव और राज्य के पूर्व कृषिमंत्री कृष्णा वी. गौडा शामिल थे। इसके अलावा प्रदेश प्रभारी के.सी. वेणुगोपाल, पूर्व मुख्यमंत्री सिद्धरमैया और कर्नाटक के उप मुख्यमंत्री डी. परमेश्वर ने भी मुलाकात की है। 

5. इन मुलाकातों में मंत्रिपरिषद विस्तार के लिए कांग्रेस के कोटे से मंत्रियों के नाम तय करने के साथ जेडीएस के साथ गठबंधन पर भी चर्चा हुई। कांग्रेस और जेडीएस ऐलान कर चुकी हैं कि आगामी लोकसभा चुनाव मिलकर लड़ा जाएगा। दोनों पार्टियों के बीच समन्वय समिति के गठन को लेकर भी चर्चा हुई है।  
6. पार्टी अध्यक्ष एच डी देवगौडा ने कहा कि मंत्रिमंडल में सीटों और विभागों के बंटवारे को लेकर हमारे विधायकों के बीच कोई मतभेद नहीं है। दरअसल उन्होंने भावी मंत्रिमंडल का चयन करने के लिए राष्ट्रीय अध्यक्ष को पूरी आजादी दी। 

7. कुमारस्वामी ने यह भी कहा कि राष्ट्रीय अध्यक्ष ने सभी विधायकों को सुशासन कायम करने की सलाह दी है। उन्होंने कहा कि हमारे विधायकों से बैठक हुई. हमारे राष्ट्रीय अध्यक्ष ने सभी विधायकों को सलाह दी है कि वह राज्य के विकास और सुशासन देने के लिए मंत्रिमंडल के साथ सहयोग करें।
कर्नाटक CM का आदेश-बैठक में अधिकारी ना लाएं मोबाइल,खर्च में करें कटौती

8. उपमुख्यमंत्री और प्रदेश कांग्रेस प्रमुख जी परमेश्वर ने कहा कि केंद्रीय नेतृत्व के साथ मुलाकात से पहले नयी दिल्ली में कहा , ‘वरिष्ठ या कनिष्ठ (विभाग आवंटन में) को वरीयता देने जैसी कोई चीज नहीं है। 

8. मुख्‍यमंत्री कुमारस्वामी और उप मुख्‍यमंत्री परमेश्वर ने 23 मई को अपने-अपने पद की शपथ ली थी. आधिकारिक सूत्रों के मुताबिक राज्यपाल वाजुभाई वला नये मंत्रियों को कल राजभवन में एक कार्यक्रम में पद एवं गोपनीयता की शपथ दिलाएंगे
कांग्रेस-JDS के बीच मंत्रालय पर बनी सहमति, 2019 में साथ लड़ेंगे चुनाव

10. जेडीएस और कांग्रेस ने 12 मई के विधानसभा चुनाव के त्रिशंकु नतीजे आने के बाद राज्य में गठबंधन किया था. सबसे बड़ी पार्टी होने के नाते राज्यपाल से मिले न्योते के बाद बीजेपी ने सरकार बनाई थी लेकिन विश्वास मत का सामना किए बगैर ही 19 मई को बीएस येदियुरप्पा ने मुख्यमंत्री पद से इस्तीफा दे दिया था।
