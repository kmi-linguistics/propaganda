भारत सरकार का स्वास्थ्य मंत्रालय 13 मार्च 2020 को कहता है- “कोरोना वायरस से किसी प्रकार का आपात संकट नही है” और 13 मार्च 2020 को ही निजामुद्दीन में जमात आरंभ होता है जो 15 मार्च तक चलकर समाप्त होता है। जिसमें देश-विदेश के 1830 लोग शामिल हुए। इसके ठीक अगले दिन यानि 16 मार्च 2020 को दिल्ली सरकार का सभी धार्मिक स्थलों को बंद करने की अधिसूचना जारी करता है जबकि केंद्र सरकार तब भी सोता रहता है जब तक कि 19 मार्च को विश्व स्वास्थ्य संगठन कोविड-19 को वैश्विक महामारी नहीं घोषित करती। इसी बीच 17 मार्च और 18 मार्च 2020 को  रजिस्टर्ड आँकड़े के मुताबिक तिरूपति बाला जी मंदिर में में एक लाख के करीब श्रद्धालुओं ने दर्शन किया। ऐसा ही देश के तमाम मंदिरों मस्जिदों, गुरुद्वारों में प्रतिदिन हजारों देशी-विदेशी लोग दर्शन पूजा अर्चना के लिए आए।

मोदी सरकार की आंख 19 मार्च  को  खुली तो प्रधानमंत्री मोदी टीवी स्क्रीन पर अवतरित हुए फिर उन्होंने देश के तमाम मंदिरों को बंद करने का आदेश जारी करते हुए और 22 मार्च को जनता कर्फ्यू लगाकर ताली-थाली बजाकर कोरोना को मात देने का आह्वान किया। 22 मार्च के अगले दिन यानि 23 मार्च से तमाम राज्यों ने अपने अपने यहां के हालात के मुताबिक कर्फ्यू को आंशिक या पूर्ण रूप से जारी रखा। उपरोक्त बातों को एक साथ एक संदर्भ में जोड़कर देखने पर स्पष्ट हो जाता है कि जब 13 मार्च को खुद भारत सरकार का स्वास्थ्य मंत्रालय कह रहा है कि देश में कोरोना का संकट नहीं है तो 13-15 मार्च तक जमाकत का आयोजन करने वाले मौलाना की क्या गलती है। बावजूद इसके 23 मार्च 2020 को मौलाना यूसूफ ने एसएचओ को पत्र लिखकर भीड़ को विस्थापित करने की अपील की। अपने पत्र पर सुनवाई न होने के बाद 25 मार्च 20202 को जिस दिन से ऑल इंडिया लॉकडाउन था। मौलाना यूसूफ ने एसएचओ को दुबारा पत्र लिखकर अपनी मांग को दोहराया लेकिन एसएचओ साहेब ने उनके दूसरे पत्र पर भी ध्यान नहीं दिया। मरकज में शामिल 6 लोगो की 30 मार्च को कोविड-19 से मौत होने के बाद प्रशासन नींद से जागा और सारा ठीकरा मौलाना यूसुफ के सिर फोड़ दिया। इसके बाद सांप्रदायिक हिंदी मीडिया मुसलमान विरोधी एजेंडे में शामिल होकर मुसलिम समुदाय को राष्ट्रद्रोही साबित करने में जुट जाता है। तबलीगी जमात का स्टेटमेंट

    जब ‘जनता कर्फ्यू’ का ऐलान हुआ, उस वक्त बहुत सारे लोग मरकज में थे। उसी दिन मरकज को बंद कर दिया गया। बाहर से किसी को नहीं आने दिया गया। जो लोग मरकज में रह रहे थे उन्हें घर भेजने का इंतजाम किया जाने लगा।
    21 मार्च से ही रेल सेवाएं बन्द होने लगीं। इसलिए बाहर के लोगों को भेजना मुश्किल था। फिर भी दिल्ली और आसपास के करीब 1500 लोगों को घर भेजा गया। अब करीब 1000 लोग मरकज में बच गए थे।
    जनता कर्फ्यू के साथ-साथ 22 मार्च से 31 मार्च तक के लिए दिल्ली में लॉकडाउन का ऐलान हो गया। बस या निजी वाहन भी मिलने बंद हो गए। पूरे देश से आए लोगों को उनके घर भेजना मुश्किल हो गया।
    प्रधानमंत्री और मुख्यमंत्री का आदेश मानते हुए लोगों को बाहर भेजना सही नहीं समझा। उनको मरकज में ही रखना बेहतर था।
    24 मार्च को SHO निज़ामुद्दीन ने हमें नोटिस भेजकर धारा 144 का उल्लंघन का आरोप लगाया। हमने इसका जवाब में कहा कि मरकज को बन्द कर दिया गया है।1500 लोगों को उनके घर भेज दिया गया है। अब 1000 बच गए हैं जिनको भेजना मुश्किल है। हमने ये भी बताया कि हमारे यहां विदेशी नागरिक भी हैं।
    इसके बाद हमने एसडीएम को अर्जी देकर 17 गाड़ियों के लिए कर्फ्यू पास मांगा ताकि लोगों को घर भेजा जा सके। हमें अभी तक कोई पास जारी नहीं किया गया।25 मार्च को तहसीलदार और एक मेडिकल कि टीम आई और लोगों की जांच की गई।
    26 मार्च को हमें SDM के ऑफिस में बुलाया गया और DM से भी मुलाकात कराया गया। हमने फंसे हुए लोगों की जानकारी दी और कर्फ्यू पास मांगा।27 मार्च को 6 लोगों की तबीयत खराब होने की वजह से मेडिकल जांच के लिए ले जाया गया।
    28 मार्च को SDM और WHO की टीम 33 लोगों को जांच के लिए ले गई, जिन्हें राजीव गांधी कैंसर अस्पताल में रखा गया।
    28 मार्च को ACP लाजपत नगर के पास से नोटिस आया कि हम गाइडलाइंस और कानून का उल्लंघन कर रहे हैं।  इसका पूरा जवाब दूसरे ही दिन भेज दिया गया।
    30 मार्च को अचानक ये खबर सोशल मीडिया में फैल गई की कोरोना के मरीजों की मरकज में रखा गया है और टीम वहां रेड कर रही है।
    अब मुख्यमंत्री ने भी मुकदमा दर्ज करने के आदेश दे दिए। अगर उनको हकीकत मालूम होती तो वह ऐसा नहीं करते।
    हमने लगातार पुलिस और अधिकारियों को जानकारी दी के हमारे यहां लोग रुके हुए हैं। वह लोग पहले से यहां आए हुए थे। उन्हें अचानक इस बीमारी की जानकारी मिली।
    हमने किसी को भी बस अड्डा या सड़कों पर घूमने नहीं दिया और मरकज में बन्द रखा जैसा के प्रधानमंत्री का आदेश था। हमने ज़िम्मेदारी से काम किया।
 
