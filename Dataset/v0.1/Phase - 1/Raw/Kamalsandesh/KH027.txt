गत 13 अक्तूबर 2016 को कुन्नुर में पार्टी कार्यकर्ताओं ने पूरे राज्य में एक दिन का सम्पूर्ण बंद का आह्वान किया। भाजपा कार्यकर्ताओं ने प्रातःकाल राज्य सचिवालय में मार्च निकाला। राज्य में हड़ताल लगभग शान्तिपूर्ण रही।

हड़ताल के दौरान भाजपा कार्यकर्ताओं ने राज्य के विभिन्न भागों में सड़कों पर प्रदर्शन किए। एम्बुलेंस तथा आपातकालीन सेवाओं को छोड़कर सभी प्रकार के सार्वजनिक वाहन, जिसमें केरल और र्नाटक राज्य परिवहन कार्पोरेशन की बसें भी शामिल थीं, सड़कों पर दिखाई नहीं पड़ी। राष्ट्रीय राजपथ 66 पर चलने वाले अन्तर्राष्ट्रीय ट्रकों ने उत्तरी मंजेश्वरम सीमा जांच चैकी पर 6 बजे सायं तक अपनी सेवाएं निलम्बित रखीं। पुलिस का कहना है कि पूरे राज्य में कहीं से भी कोई प्रमुख अशांतिपूर्ण घटना नहीं हुई।

बैंकों और अन्य व्यावसायिक केन्द्रों में भी बंद का समर्थन हुआ और सभी दुकानों ने अपने शटर बंद रखे। कार्यालयों में उपस्थिति बहुत कम रही। भाजपा नेताओं का कहना है कि यह हड़ताल सीपीआई;एमद्ध की हिंसात्मक राजनीति का जबरदस्त जवाब है।

उल्लेखनीय है कि भाजपा कार्यकर्ता श्री रेमिथ को सीपीआई एमद्ध कार्यकर्ताओं के एक गिरोह ने कुन्नुर जिले में केरल मुख्यमंत्री पीनराई विजयन के उनके गृह नगर में मौत के घाट उतार दिया था।
हत्या की प्रतिक्रिया स्वरूप भाजपा राष्ट्रीय अध्यक्ष श्री अमित शाह ने ट्वीट कर बताया कि मुख्यमंत्री पीनराई विजयन के गृह निर्वाचन क्षेत्र में यह हमला गम्भीर चिंता का विषय है और इसमें राजनीति बदले की बू दिखाई पड़ती है। श्री शाह ने आगे कहा कि 2002 में भी चवसरी उत्तमन रेमिथ के पिता की भी इसी प्रकार हत्या हुई थी, हाल ही में उनके घर पर हुए हमले में उनकी माताश्री को भी गम्भीर चोटें आई थीं।

भाजपा राष्ट्रीय सचिव श्री सिद्धार्थनाथ सिंह ने मीडिया को बताया कि इस वर्ष जिले में यह सातवां राजनीतिक उद्देश्य से किया गया हमला है। उन्होंने कहा कि सीपीएम या वामपंथी विचारधारा हिंसात्मक है और यदि आप उनकी विचारधारा को पसंद नहीं करते हैं तो वे हत्या करके आपको चुप कराने में यकीन रखते हैं और यही केरल में हो भी रहा है।

भाजपा ने वामपंथी जनतांत्रिक मोर्चे की सरकार को और मुख्यमंत्री पीनराई विजयन पर केरल में राजनीतिक आतंकवाद फैलाने का आरोप लगाया। भाजपा प्रवक्ता श्री जीपीएल नरसिंह राव ने कहा कि सीपीएम-माक्र्सिस्ट नीत सत्ताधारी यूडीएफ अपने राजनीतिक विरोधियों के विरू( आतंक फैला रही है क्योंकि वे राज्य में भाजपा की बढ़ती शक्ति से घबरा गए हैं। उन्हांेने आगे कहा कि भाजपा की बढ़ती शक्ति तथा केरल में भ्रष्टाचार की तरफ से ध्यान हटाने के लिए इस प्रकार के हमले किए जा रहे हैं।

भाजपा प्रवक्ता ने कहा कि राज्य सरकार न केवल कानून व्यवस्था कायम रखने में विफल रही है, बल्कि वह स्वयं भी इसमें सक्रिय भागीदार बनी दिखाई पड़ती है। हमारी मांग है कि एलडीएफ सरकार और मुख्यमंत्री को तुरंत ही इस हत्या की जांच सीबीआई को सौंप देनी चाहिए। हड़ताल के बाद पुलिस ने रेमिथ के हमले के बारे में 10 सीपीआई ;एमद्ध कार्यकर्ताओं के खिलाफ मुकदमें दर्ज किए हैं। एक विशेष दल बनाया गया है जो इस मामले की जांच करेगा। किंतु भाजपा की मांग है कि सीपीएम सदस्यों द्वारा की गई इस हत्या की जांच सीबीआई को करनी चाहिए।
