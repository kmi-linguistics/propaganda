भारतीय जनता पार्टी के राष्ट्रीय अध्यक्ष श्री अमित शाह ने 11 िदसंबर को हिमाचल प्रदेश के सोलन में आयोजित ित्रदेव सम्मेलन में बूथ कार्यकर्ताओं को संबोधित किया। राष्ट्रीय अध्यक्ष ने कहा कि कांग्रेस मुक्त भारत का सपना हिमाचल प्रदेश में कांग्रेस के सफाये के साथ ही पूरा होगा। नोटबंदी को राष्ट्रीय अध्यक्ष ने कांग्रेस की दी गई बीमारी का ऑपरेशन बताया। श्री शाह ने कहा कि भारतीय जनता पार्टी अन्य दलों की तरह नेताओं, घरानों और जातियों के आधार पर चलने वाली पार्टी नहीं है। यह संगठन और विचारधारा के आधार पर चलने वाली पार्टी है। बूथ कार्यकर्ता इसकी रीढ़ की हड्डी हैं। कांग्रेस उपाध्यक्ष राहुल गांधी पर हमला करते हुए उन्होंने कहा कि राहुल ने कभी गरीबी नहीं देखी और वह गरीबों का दर्द समझ भी नहीं सकते। केंद्र की 90 से ज्यादा विकास योजनाओं के बाद भी उन्हें बदलाव समझ नहीं आ रहा।

राष्ट्रीय अध्यक्ष श्री अमित शाह ने कहा कि भारतीय जनता पार्टी का प्राणतत्व संगठन है और संगठन का प्राणतत्व बूथ कार्यकर्ता हैं। बूथ पर मौजूद कार्यकर्ता ही भारतीय जनता पार्टी के रीढ़ की हड्डी हैं। कार्यकर्ता सजग, उत्साहित और परिवर्तन का संकल्प लेने वाला है, इसलिए परिवर्तन तय है। भारतीय जनता पार्टी जब भी चुनाव लड़ती है बूथ के कार्यकर्ताओं को जागरुक और संगठित करती है। हम संगठन के बूते ही चुनाव लड़ते हैं। भारतीय जनता पार्टी का विजय रथ प्रधानमंत्री श्री नरेन्द्र मोदी के नेतृत्व में यूपी, उत्तराखंड होता हुआ हिमाचल प्रदेश आएगा। कार्यकर्ताओं की जिम्मेदारी है कि कांग्रेस मुक्त भारत का सपना साकार करने में अहम योगदान दें। हिमाचल प्रदेश में आवन-जावन की परंपरा खत्म कर 20 साल के लिए भारतीय जनता पार्टी की सरकार बनानी है।

श्री शाह ने कहा कि हिमाचल प्रदेश में कांग्रेस नीत सरकार केंद्र की योजनाओं को निचले तबके तक पहुंचने नहीं दे रही है। राज्य सरकार में इतना भ्रष्टाचार है कि भ्रष्टाचार सूचकांक बनाया जाए, तो हिमाचल प्रदेश देश में शीर्ष पर होगा। भ्रष्टाचार का पैसा सीधा मुख्यमंत्री के अकाउंट में ट्रांसफर किया गया। कार्यकर्ताओं को हर बूथ, हर पहाड़ और हर चोटी पर इतना परिश्रम करना है कि समयपूर्व चुनाव की नौबत आ जाए और राज्य को इस भ्रष्ट सरकार से मुक्ति मिले।

श्री शाह ने कहा कि राहुल गांधी बार-बार गरीबों के हित के सवाल उठाते हैं, जबकि उन्होंने कभी भी गरीबों के दर्द को नहीं समझा। कांग्रेस ने 17 सालों में 92 लाख गैस कनेक्शन बांटे, जबकि प्रधानमंत्री नरेन्द्र मोदी के नेतृत्व वाली भारतीय जनता पार्टी सरकार ने पांच करोड़ गैस कनेक्शन ग्रामीणों को देने का लक्ष्य रखा इसमें से एक करोड़ कनेक्शन तो अब तक बंट भी चुके हैं। अब तक 17 हजार करोड़ रुपये की गैस सब्सिडी बचाई गई है। गिव इट अप योजना के तहत प्रधानमंत्री नरेन्द्र मोदी के आवाहन पर एक करोड़ 20 लाख लोगों ने सब्सिडी छोड़ी। इन्हीं पैसों से उज्जवला योजना शुरू की गई। पहले एक महिला खाना बनाते हुए ही 400 सिगरेट के बराबर का धुंआ पी जाती थी। श्री शाह ने कहा कि राहुल गांधी गरीबों की समस्या को नहीं समझ सकते, लेकिन जमीन से जुड़े प्रधानमंत्री ने योजनाओं को बनाते समय गरीबों के प्रति संवेदना का भी पूरा ध्यान रखा है। देश में 60 करोड़ लोगों के पास एक बैंक खाता भी नहीं था। हमने 20 करोड़ परिवारों के खाते खुलवाए। कांग्रेस उपाध्यक्ष को सर्जिकल स्ट्राइक, नोटबंदी, भ्रष्टाचार विहीन शासन जैसी बड़ी सफलताओं के बाद भी बदलाव नजर नहीं आ रहा। वह अनर्गल आरोप लगाने में ही व्यस्त हैं।

राष्ट्रीय अध्यक्ष ने कहा कि उरी में आतंकियों ने सोते हुए भारतीय जवानों को निशाना बनाया। यूपीए के समय सेना को पहले सेनाध्यक्ष और सेनाध्यक्ष को दिल्ली में बैठी सरकार से इजाजत लेनी पड़ती थी, लेकिन इस बार श्री नरेन्द्र मोदी की भारतीय जनता पार्टी सरकार थी। हमने सैनिकों को सीमापार से गोलीबारी होने की स्थिति में जवाबी फायरिंग करने की खुली छूट दी है। उधर से गोली आती है तो इधर से गोला जाता है।
