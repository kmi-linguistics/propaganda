भाजपा के राष्ट्रीय अध्यक्ष श्री अमित शाह के सानिध्य में सुप्रसिद्ध गायक पद्मश्री हंसराज हंस ने 10 दिसंबर को भाजपा के राष्ट्रीय महामंत्री श्री कैलाश विजयवर्गीय द्वारा भाजपा केन्द्रीय कार्यालय में भारतीय जनता पार्टी की सदस्यता ग्रहण की। इस अवसर पर श्री हंस ने कहा कि उन्होंने भाजपा में शामिल होने का निर्णय देश के लोकप्रिय प्रधानमंत्री श्री नरेन्द्र मोदी जी के राष्ट्रहित एवं जनहित में लिए गए क्रांतिकारी फैसलों से प्रभावित होकर किया है। माननीय प्रधानमंत्री जी के नेतृत्व में आज हमारा देश विश्व पटल पर अग्रणी बन कर उभर रहा है। यह हम सभी भारतवासियों के लिए गौरव का विषय है। श्री हंस ने भारतीय जनता पार्टी के राष्ट्रीय अध्यक्ष श्री अमित शाह को धन्यवाद देते हुए कहा कि राष्ट्रीय अध्यक्ष जी के नेतृत्व में भारतीय जनता पार्टी का जिस तरह से विस्तार हो रहा है, उससे आज भाजपा सबसे बड़े दल के रूप में उभरी है।
