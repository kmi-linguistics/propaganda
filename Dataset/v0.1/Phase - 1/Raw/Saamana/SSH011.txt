कोरोना के संक्रमण के कारण मुंबई सहित देश में मौत का सिलसिला जारी है लेकिन यहां राहत की बात यह है कि अब तक मुंबई में कोरोना संक्रमित होने के बावजूद एक भी कैंसर पीड़ित मरीज की मौत नहीं हुई है, जिससे यह साबित हो रहा है कि मुंबई में कैंसर के मरीज कोरोना पर भारी पड़ रहे हैं। जबकि विश्व में ३० फीसदी कैंसर मरीजों की मौत कोरोना के संक्रमण से हो चुकी है।
३०० कैंसर मरीजों ने दी मात
मुंबई में कैंसर पीड़ित मरीज कोरोना को मात देने में सफल हो रहे हैं। अब तक ३०० कैंसर ग्रसित मरीज रोग को हरा चुके हैं। मुंबई में कैंसर का उपचार करवाने आए किसी भी मरीज की कोरोना से मौत नहीं हुई है। वहीं उपचार के दौरान ४०० से अधिक लोग वायरस संक्रमित हो चुके हैं।
चपेट में ४०० कैंसर पीड़ित
परेल स्थित टाटा अस्पताल में मुंबई समेत देश के अन्य हिस्सों से हर साल हजारों लोग कैंसर का उपचार करवाने आते हैं। ऐसे में उपचार के लिए आए ४०० से अधिक मरीज रोग की चपेट में आ गए हैं।
मनपा ने दी पनाह
लॉकडाउन के पहले कई वैंâसर रोगी उपचार के लिए मुंबई पहुंच गए थे। इनमें से कई के पास ठहरने के लिए जगह भी नहीं थी। ऐसी परिस्थिति में बीएमसी द्वारा मरीज और उनके परिजनों को एनजीओ की सहायता से रहने की व्यवस्था की गई। इसी दौरान कुछ कैंसर मरीज कोरोना से ग्रसित हो गए। इस संकट की घड़ी में बीएमसी ने टाटा अस्पताल से समन्वय कर उन्हें वर्ली स्थित एनएससीआई कोरोना केअर सेंटर शिफ्ट किया। समय पर उपचार मिलने से बड़ी संख्या में मरीज ठीक हो रहे हैं।
कोरोना पर भारी कैंसर पीड़ितों की इम्युनिटी
टाटा अस्पताल के हेड नेक विभाग के प्रमुख डॉ. पंकज चतुर्वेदी के मुताबिक, कैंसर के मरीजों की इम्युनिटी पहले से ही कम होती है, ऐसे में उन्हें कोविड होने का खतरा अधिक होता है। पूरे विश्व में कोरोना के कारण करीब ३० प्रतिशत कैंसर मरीजों की मौत हो चुकी है। लेकिन अच्छी खबर है कि उपचार के लिए आए हमारे किसी भी वैंâसर मरीज की मौत नहीं हुई है। ४०० मरीजों में से ३०० मरीजों को डिस्चार्ज कर दिया गया है। कोरोना को मात देने के बाद मरीजों का दोबारा टाटा अस्पताल में कैंसर का उपचार शुरू हो गया है।
मुफ्त इलाज
डॉ. पंकज के अनुसार, उपचार के दौरान मरीजों के स्वास्थ्य पर ध्यान देने के साथ ही नियमित रूप से उनकी काउंसलिंग की जाती है। इसके अच्छे नतीजे सामने आए है। कैंसर पीडितों की आर्थिक स्थिति को देखते हुए उनका मुफ्त में इलाज किया गया। वहीं कुछ लोगों को आर्थिक मदद भी मुहैया करवाई गई है। एनएससीआई में रक्त के वैंâसर, पेट के वैंâसर, मुंह और गले व अन्य कैंसर से पीड़ित मरीजों का उपचार किया जा रहा है।
