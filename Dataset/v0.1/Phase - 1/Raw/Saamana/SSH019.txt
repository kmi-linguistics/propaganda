बांद्रा में मुंबई उपनगरीय जिलाधिकारी कार्यालय में कल स्वतंत्रता दिवस मनाया गया। इस अवसर पर जिले के पालकमंत्री आदित्य ठाकरे द्वारा ध्वजारोहण किया गया। इस अवसर पर कोरोना के प्रसार को रोकने के लिए महत्वपूर्ण भूमिका निभानेवाले कोविड योद्धाओं का पालकमंत्री आदित्य ठाकरे के हाथों सम्मान किया गया। इसके साथ ही राजस्व विभाग के उत्कृष्ट अधिकारियों व कर्मचारियों को भी सम्मानित किया गया। इस मौके पर पालकमंत्री आदित्य ठाकरे ने कहा, ‘मेरे पास कोविड योद्धाओं का आभार प्रकट करने के लिए शब्द नहीं हैं।’ डॉक्टर, नर्स, अन्य स्वास्थ्य कर्मचारी, पुलिस, मनपा कर्मचारी, सफाईकर्मी जैसे विभिन्न योद्धाओं द्वारा किए गए उत्कृष्ट काम के कारण हम मुंबई में कोविड को नियंत्रित कर सके। यह लड़ाई कोविड से आजादी पाने की है। मुझे यकीन है कि हम यह लड़ाई अवश्य जीतेंगे। लेकिन लड़ाई खत्म नहीं हुई है और लोगों को भविष्य में कोरोना को रोकने के लिए आवश्यक सावधानी बरतने की जरूरत है। ऐसा पालकमंत्री ने कहा। पालकमंत्री आदित्य ठाकरे ने इस अवसर पर सभी को स्वतंत्रता दिवस की शुभकामनाएं दी।
इस अवसर पर कोरोना मुक्ति के लिए कार्य करनेवाले सहायक स्वास्थ्य अधिकारी डॉ. प्रतिमा खांडावाला, डॉ. ज्योति दराडे, डॉ. हरिता सावे, ट्रामा केयर अस्पताल के स्वास्थ्य अधीक्षक डॉ. विद्या माने, सेवन हिल्स अस्पताल के विशेष कार्यकारी अधिकारी डॉ. महारुद्र कुंभार, सहायक महापालिका आयुक्त किशोर गांधी, संतोष दोंडे, अजीत अंबी, वरिष्ठ पुलिस निरीक्षक शशिकांत माने, पुलिस निरीक्षक संजय चव्हाण, पुलिस निरीक्षक जुबेदा मोहम्मद रजा शेख, पुलिस कर्मचारी विवेकानंद सालुंखे, नंदकुमार वारंग, तुषार चौधरी, सचिन राठौड़ के साथ साथ दिवंगत सहायक महापालिका आयुक्त अशोक खैरनार की पत्नी रत्ना खैरनार का पालकमंत्री के हाथों सम्मान किया गया। राजस्व दिवस के अवसर पर चयन किए गए उत्कृष्ट अधिकारियों, कर्मचारियों का भी पालकमंत्री के हाथों का सत्कार किया गया। अतिरिक्त जिलाधिकारी विवेक गायकवाड, उपजिलाधिकारी बालासाहेब कोलेकर, तहसीलदार संदीप थोरात, नायब तहसीलदार सुरेश महाला सहित राजस्व कर्मचारी रोहन पाटोले, सुजाता काले, कांचन पाटील, योगेश मानकर, महादेव पाष्टे, सुभाष सोंडकर भी इस अवसर पर सम्मानित किए गए।
कोरोना के संबंधित नियमों का पालन करते हुए सरकार के निर्देशानुसार स्वतंत्रता दिवस मनाया गया। इस मौके पर विधायक जीशान सिद्दीकी, विधायक दिलीप लांडे, जिला कलेक्टर मिलिंद बोरिकर के साथ साथ स्वतंत्रता सेनानी, अधिकारी, कर्मचारी, नागरिक आदि उपस्थित थे।
