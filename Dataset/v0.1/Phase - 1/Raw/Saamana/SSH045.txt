महाराष्ट्र के मुख्यमंत्री उद्धव ठाकरे ने पुन: एक बार बाजी मार ली है। देश के टॉप पांच मुख्यमंत्रियों की सूची में उन्होंने स्थान प्राप्त किया है। देश में कोरोना की परिस्थिति में राज्य के मुख्यमंत्रियों ने वैâसी भूमिका निभाई। इस बारे में एक महत्वपूर्ण सर्वेक्षण किया गया। इस सर्वेक्षण में राज्य के मुख्यमंत्री उद्धव ठाकरे ने पांचवां स्थान हासिल किया है। उत्तर प्रदेश के मुख्यमंत्री योगी आदित्यनाथ को प्रथम स्थान मिला है।
कार्वी इनसाइट्स व इंडिया टुडे के जरिए ‘मूड ऑफ द नेशन’ नामक संस्था ने सर्वे किया। यह सर्वे १५ से २७ जुलाई के बीच हुआ था। इस सर्वे में देश के नागरिकों से कोरोना की परिस्थिति में विभिन्न राज्य के मुख्यमंत्री किस प्रकार काम कर रहे हैं, इसको लेकर सवाल पूछे गए थे। इस सवाल के जबाब में उत्तर प्रदेश के मुख्यमंत्री योगी आदित्यनाथ को २४ प्रतिशत, दिल्ली के मुख्यमंत्री अरविंद केजरीवाल को १५ प्रतिशत, आंध्र प्रदेश के मुख्यमंत्री जगनमोहन रेड्डी को ११ प्रतिशत, पश्चिम बंगाल की मुख्यमंत्री ममता बनर्जी को ९ प्रतिशत और महाराष्ट्र के मुख्यमंत्री उद्धव ठाकरे को ७ प्रतिशत नागरिकों ने अपने मत दिए। पिछले सर्वे की तुलना में मुख्यमंत्री उद्धव ठाकरे की लोकप्रियता में इजाफा हुआ है।
