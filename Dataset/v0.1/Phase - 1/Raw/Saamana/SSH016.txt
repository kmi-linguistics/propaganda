स्वतंत्रता दिवस के मौके पर मुंबई का मंत्रालय कल ऐतिहासिक पलों का साक्षी बना। शिवसेनापक्षप्रमुख व मुख्यमंत्री उद्धव ठाकरे ने कल मंत्रालय में ध्वजारोहण किया। ध्वजारोहण के बाद राज्य को संबोधित करते हुए उन्होंने कहा कि राज्य में स्वास्थ्य के मुद्दे को प्राथमिकता दी जाएगी। राज्य के दूरदराज के क्षेत्रों व गांवों में गुणवत्तापूर्ण स्वास्थ्य देखभाल और चिकित्सा सुविधाएं प्रदान करने को सरकार सर्वोच्च प्राथमिकता देगी। किसानों को स्वयं के पैरों पर मजबूती से खड़ा किया जाएगा और श्रमिकों के हितों की रक्षा की जाएगी। मुख्यमंत्री ने कहा कि राज्य में कोरोना की पृष्ठभूमि पर १५० जांच प्रयोगशालाएं शुरू की गई हैं। राज्य में विभिन्न स्थानों पर अस्पताल और मेडिकल कॉलेज स्थापित किए जाएंगे। ऐसा मुख्यमंत्री ने इस अवसर पर कहा।
इस अवसर पर मुख्यमंत्री ने कहा कि किसानों को स्वयं के पैरों पर खड़ा करना इस सरकार का मुख्य उद्देश्य है। किसानों के सामने कर्ज का पहाड़ खड़ा है। किसानों को इस समस्या से स्थायी रूप से वैâसे मुक्त किया जा सकता है, इस पर ध्यान दिया जाएगा। महात्मा ज्योति फुले किसान कर्जमुक्ति योजना के तहत, लगभग २९ करोड़ ५० लाख किसानों को उनके खातों में १८,९८० करोड़ रुपए की राशि जमा करके कर्ज से मुक्त किया गया है। इस वर्ष, सरकार ने रिकॉर्ड तोड़ ४१८ लाख क्विंटल कपास की खरीद की है। पिछले १० वर्षों में भी इतनी खरीदी नहीं की गई थी।

कल स्वतंत्रता दिवस के अवसर पर दक्षिण मुंबई स्थित मंत्रालय ऐतिहासिक क्षणों का गवाह बना। शिवसेनापक्षप्रमुख व मुख्यमंत्री उद्धव ठाकरे ने कल मंत्रालय में ध्वजारोहण किया। ध्वजारोहण के बाद राज्य को दिए अपने संदेश में उन्होंने अन्नदाता किसानों के साथ ही देश की रक्षा करनेवाले जवानों पर विशेष जोर देते हुए कहा कि किसान हरित क्रांति करते हैं, जबकि जवान अपने देश की रक्षा करते हैं। इसी के साथ, हमारे श्रमिक उद्योग का मजबूती से प्रबंधन कर रहे हैं। इसलिए, सरकार श्रमिकों के कल्याण पर समान ध्यान देगी। ऐसा मुख्यमंत्री ने इस मौके पर स्पष्ट करते हुए कहा कि कई लोगों को रोजगार देने के लिए, सरकार ने ‘महाजॉब्स’ नामक एक पोर्टल शुरू किया है। इसलिए राज्य में नए उद्योग आएंगे। श्रमिकों के लिए रोजगार का सृजन होगा। जय जवान, जय किसान, जय श्रमिक के साथ आगे से हमारे राज्य का विकास होगा। ऐसा मुख्यमंत्री ने कहा। इसके अलावा मुख्यमंत्री ने विभिन्न मुद्दों पर क्रमवार अपनी बात रखी।
पहला राज्य
महाराष्ट्र ऑनलाइन शिक्षा शुरू करनेवाला देश का पहला राज्य बन गया है। सर्व सामान्य के घरों का सपना साकार करने के लिए राज्य के सभी प्रमुख शहरों में झोपड़पट्टी पुनर्विकास योजनाओं को लागू करने का निर्णय सरकार ने लिया है।
उद्योग
अनलॉक प्रक्रिया शुरू होने के बाद से राज्य में लगभग ५० से ६० हजार उद्योग शुरू किए गए हैं। उद्योग क्षेत्र में १२ देशों के निवेशकों के साथ लगभग १६,००० करोड़ रुपए के एमओयू पर हस्ताक्षर किए गए हैं।
कोविड योद्धा
कोरोना के मरीजों को ठीक करने के लिए डॉक्टर, नर्स, अन्य चिकित्साकर्मी और पुलिसकर्मी दिन-रात काम करते हैं। स्वच्छता दूत असली कोविड योद्धा हैं। इस संकट के दौरान भी, बिना डगमगाए वे समर्पण की भावना के साथ सेवा कर रहे हैं। कोरोना से ठीक हुए नागरिक भी लड़ाके हैं। मैं उनकी सराहना करता हूं। ऐसा मुख्यमंत्री ने कहा। कोरोना अवधि के दौरान, पुलिस ने कानून और व्यवस्था बनाए रखने का अपना काम किया। लेकिन ऐसा करने में, कुछ पुलिस अधिकारी और कर्मचारी कोरोना के शिकार हो गए। उन्हें मुख्यमंत्री ने श्रद्धांजलि अर्पित की। मुख्यमंत्री ने अपने जवानों के प्रदर्शन की भी सराहना की, जो दिन-रात अपनी सीमाओं की रक्षा के लिए तैयार रहते हैं। उन्होंने देश के लिए बलिदान देनेवाले शहीद जवानों का अभिवादन किया।
राज्य में राष्ट्रपति पदक, शौर्य पदक और प्रशंसनीय सेवा पदक से सम्मानित होनेवाले पुलिस अधिकारियों और कर्मचारियों का उन्होंने अभिनंदन किया। अपने विचारों को व्यक्त करने के बाद मुख्यमंत्री ने कोविड योद्धाओं से शिष्टाचार भेंट की और उनका आभार प्रकट किया।
सर्वधर्मियों का आभार
कोरोना काल के दौरान सभी धर्मों के महत्वपूर्ण त्योहार आए और गए। आगे त्योहार आएंगे। लेकिन सभी ने नियमों का पालन करते हुए, शांति व संयम के साथ त्योहार मनाकर देश के लिए एक मिसाल कायम की। इसके लिए मैं इस अवसर पर उनका मन:पूर्वक आभार मानता हूं। ऐसा मुख्यमंत्री ने कहा।
स्वास्थ्य संबंध में महत्वपूर्ण निर्णय
राज्य में कोरोना रोगियों के आने के बाद सरकार ने तेजी से कार्रवाई की। देश में पहली बार, विशेषज्ञ डॉक्टरों की एक टास्क फोर्स तैयार की गई। कोरोना ग्राम सतर्कता समितियों का गठन करके ग्रामीण लोगों को भी जिम्मेदारी दी गई थी। महाराष्ट्र लड़नेवाला राज्य है, ऐसा मुख्यमंत्री ने कहा।
चाहे कितने भी संकट आए, हम डिगे नहीं!
राज्य में कोरोना जांच में बहुत वृद्धि हुई है। रोगियों के संपर्क में त्वरित ट्रैकिंग, ट्रेसिंग और उपचार को गति दी गई है। विभिन्न जिलों में रोगी की सुविधाओं के लिए जोरों पर कार्य शुरू है। परिणामस्वरूप, कुछ स्थानों पर रोगियों की वृद्धि दर धीमी हो गई है।
जीतकर ही रहेंगे!
कोरोना की अब तक दवा नहीं आई है। लेकिन हम इस संकट को सुरक्षित दूरी, आत्म-अनुशासन, स्वच्छता रखकर, मास्क का उपयोग करके, भीड़ से बचने जैसे उपायों के माध्यम से जीत सकते हैं। पहले लॉकडाउन किया था, उसके बाद पुनश्च हरिओम करके बहुत-सी चीजों को धीरे-धीरे फिर से शुरू कर रहे हैं, ऐसा मुख्यमंत्री ने कहा।

हिंदूहृदयसम्राट बालासाहेब ठाकरे समृद्धि महामार्ग
कोरोना संकट के बावजूद, हिंदूहृदयसम्राट बालासाहेब ठाकरे समृद्धि महामार्ग का काम जोरों से चल रहा है। यह महामार्ग न केवल एक सड़क होगी, बल्कि इस महामार्ग के दोनों किनारों पर कई सुविधाएं होंगी। २४ टाउनशिप का निर्माण किया जाएगा, ताकि यह महामार्ग समृद्धि लाए। स्वास्थ्य, कृषि और उद्योग के क्षेत्र में क्रांति लाने की आवश्यकता है। इस क्षेत्र में देश का पहला राज्य महाराष्ट्र होगा। भविष्य में भी, महाराष्ट्र देश को दिशा दिखाए बिना नहीं रहेगा। जवानों, किसानों और श्रमिकों को एक साथ लाकर स्वराज्य को सुराज्य में बदल देंगे। ऐसा विश्वास मुख्यमंत्री ने व्यक्त किया। अपने विचार व्यक्त करने के बाद मुख्यमंत्री उद्धव ठाकरे ने मंत्रालय स्थित छत्रपति शिवाजी महाराज, भारतरत्न डॉ। बाबासाहेब आंबेडकर के साथ राजमाता जिजाऊ की प्रतिमा को पुष्प अर्पण कर अभिवादन किया। इस अवसर पर श्रीमती रश्मि ठाकरे, उच्च न्यायालय के मुख्य न्यायमूर्ति दीपांकर दत्ता, मुंबई की महापौर श्रीमती किशोरी पेडणेकर, पूर्व मंत्री व विधायक दीपक केसरकर, मुख्य सचिव संजय कुमार, प्रधान सचिव व मुख्य राजशिष्टाचार अधिकारी श्रीमती मनीषा पाटणकर-म्हैसकर, पुलिस महानिदेशक सुबोध जायसवाल, मुंबई पुलिस आयुक्त परमबीर सिंह के अलावा विभिन्न विभागों के अतिरिक्त मुख्य सचिव, कोरोना योद्धा डॉक्टर्स आदि उपस्थित थे।
