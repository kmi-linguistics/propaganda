केंद्र सरकार द्वारा लाये गए नए कृषि कानूनों का विरोध अब पूरे देश में प्रारम्भ हो चुका है। देश भर के किसान इन कानूनों को लेकर मुखर हो चुके हैं। इसी क्रम में मंगलवार को किसानों द्वारा बुलाये गए भारत बंद के आव्हान का कांग्रेस पार्टी ने समर्थन किया और जिला मुख्यालय में जिला कांग्रेस कमेटी के नेतृत्व में विरोध रैली निकालकर ज्ञापन सौंपा है जिसमें राष्ट्रपति से इन कृषि कानूनों को केंद्र सरकार के माध्यम खत्म करवाने मांग की है। इस दौरान बिछिया विधायक नारायण सिंह पट्टा एक कृषक की भूमिका में ट्रैक्टर चलाते हुए कलेक्ट्रेट पहुंचे और इस विरोध प्रदर्शन में शामिल हुए।जिला कांग्रेस कमेटी अध्यक्ष राकेश तिवारी ने कहा कि केंद्र सरकार द्वारा असंवैधानिक तरीके से लाये कृषि कानूनों का विरोध देशभर के किसान कर रहे हैं जो अन्नदाता देश के लोगों का पेट भरते हैं वही अन्नदाता जब आज संकट में हैं तो पूरे देश को उनके साथ खड़े होना चाहिए। आज कांग्रेस पार्टी किसानों के आंदोलन के साथ खड़े होकर उनकी मांगो का समर्थन कर रही है कल जरूरत पड़ेगी तो सड़कों पर आकर भी कांग्रेस का एक-एक कार्यकर्ता प्रदर्शन करेगा। 