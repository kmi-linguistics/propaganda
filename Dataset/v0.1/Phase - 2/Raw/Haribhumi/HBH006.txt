Farmers protest LIVE Updates: केंद्र सरकार के कृषि कानून के खिलाफ उत्तर प्रदेश के किसानों का आंदोलन खत्म हो चुका है। लेकिन अभी हरियाणा और पंजाब के किसानों का आंदोलन जारी है। वहीं दूसरी तरफ आज जयपुर-दिल्ली राजमार्ग को रोकने की धमकी दी है। नए कानून को लेकर आंदोलन तेज हो चला है। राजनाथ सिंह और नरेंद्र सिंह तोमर के साथ अपनी बैठक के बाद दुष्यंत चौटाला ने कहा था कि मुझे उम्मीद है कि अगले 28 से 40 घंटों में वार्ता का एक और दौर होगा और कुछ निर्णायक फैसला सामने आ सकता है। अगर सरकार एमएसपी पर कोई निर्णय नहीं लेती है तो मैं अपना इस्तीफा दे दूंगा। किसान आंदोलन को लेकर लगातार किसान नेताओं और केंद्र सरकार के मंत्रियों के बयान सामने आ रहे हैं।  कृषि कानूनों के खिलाफ सिंघु बॉर्डर पर किसानों का विरोध प्रदर्शन जारी है। किसानों के विरोध प्रदर्शन को देखते हुए बॉर्डर पर सुरक्षा बल तैनात है। किसानों के लिए पूर्व सैनिकों ने दी वीरता मेडल लौटाने की चेतावनी दिल्ली नोएडा के बीच चिल्ला बॉर्डर पर यूपी किसानों का आंदोलन खत्म हो गया है। बॉर्डर को खोल दिया गया है। यूपी के किसान आयोग गठन पर राजी हो गए हैं। दिल्ली चलो मार्च जयपुर-दिल्ली राजमार्ग को रोकने के लिए राजस्थान के शाहजहाँपुर से शुरू हो चुका है। किसान अन्य राज्यों से आ रहे थे, जिनमें महिलाएं भी शामिल थीं। किसान यूनियन ने 14 दिसंबर को भूख हड़ताल की भी घोषणा की। किसानों ने कहा था कि हम सरकार के साथ बैठक से इनकार नहीं करेंगे। अगर सरकार चर्चा चाहती है, तो हम इसके लिए तैयार हैं। लेकिन हमारी मुख्य मांग यह है कि तीनों कानूनों को खत्म कर दिया जाए। जब तक इन कानूनों को निरस्त नहीं किया जाता है, हम चौथी या पांचवीं मांग पर नहीं करेंगे। 