Farmer protests: यूपी के पूर्व सीएम एवं सपा प्रमुख अखिलेश यादव कन्नौज जाने से रोके जाने पर प्रदेश की राजधानी लखनऊ में धरने पर बैठ गये हैं। जानकारी के अनुसार अखिलेश यादव को कन्नौज में किसानों के समर्थन में दिये जा रहे एक पार्टी समर्तित धरने शामिल होने जा रहे थे। मीडिया रिपोर्ट के मुताबिक, अखिलेश यादव ने कहा कि मैं कन्नौज जा रहा हूं। पुलिसकर्मियों ने वाहन को रोक दिया है। जहां तक हो सकेगा मैं पैदल ही चल दूंगा। जब अखिलेश को आगे नहीं जानें दिया तो वह धरने पर बैठ गए। उनका कहना है कि सरकार ने किसानों की दोगुनी आय करने का वादा किया था, लेकिन आज किसानों को बर्बाद करने वाला कानून लाया गया है। सपा अध्यक्ष अखिलेश यादव ने इस दौरान पत्रकारों से बातचीत के दौरान कहा कि अगर किसानों के लिए बने कानून से किसान ही खुश नहीं हैं, तो फिर केंद्र सरकार इन्हें वापस ले। किसानों की आवाज को केंद्र की मोदी सरकार सुन नहीं रही है। बता दें कि उनके कार्यकर्ता प्रदेश के कई जिलों में गिरफ्तारियां दे रहे हैं। लेकिन हमें अब कन्नौज नहीं जाने दिया जा रहा है। यदि इन्हें जेल में डालना है, तो ये हमें भी जेल में डाल सकते हैं। अखिलेश यादव का शायराना अंदाज में सरकार पर हमला समाजवादी पार्टी के राष्ट्रीय अध्यक्ष अखिलेश यादव ने धरने पर बैठने से पहले अपने ट्विटर अकाउंट से ट्वीट कर मोदी सरकार पर निशाना साथा। अखिलेश यादव ने ट्वीट करते हुए लिखा कि क़दम-क़दम बढ़ाए जा, दंभ का सर झुकाए जा, ये जंग है ज़मीन की, अपनी जान भी लगाए जा। 'किसान-यात्रा' में शामिल हों! इसके बाद अखिलश यादव ने एक और ट्वीट करते हुए लिखा कि जहां तक जाती नज़र वहां तक लोग तेरे ख़िलाफ़ हैं। ऐ ज़ुल्मी हाकिम तू किस-किस को नज़रबंद करेगा!