नई दिल्ली। केन्द्र की मोदी सरकार को गुरूवार की देर शाम बड़ा झटका लगा। कृषि से संबंधित अध्याधेश लाने के विरोध में केन्द्रीय मंत्री हरसिमरत कौर (Harsimrat Kaur) ने देर शाम मंत्री पद से इस्तीफा दे दिया। इसके पहले भारतीय जनता पार्टी (BJP) की सहयोगी शिरोमणि अकाली दल ने इस अध्याधेश का विरोध किया था। गुरुवार की सुबह लोकसभा में बिल पेश करने के दौरान शिरोमणि अकाली दल के सांसद सुखबीर सिंह बादल (Sukhbir Singh Badal) ने इसका विरोध किया। हालांकि, शिरोमणि अकाली दल का सरकार को समर्थन जारी रहेगा। केन्द्रीय खाद्य एवं प्रसंस्करण उद्योग मंत्री हरसिमरत कौर बादल के इस्तीफे की सूचना अकाली दल के सुखबीर सिंह बादल ने पहले ही दे दी थी। सुखबीर सिंह बादल ने कहा कि हम इस बिल का विरोध करते हैं। इससे 20 लाख किसानों पर असर पड़ेगा। 