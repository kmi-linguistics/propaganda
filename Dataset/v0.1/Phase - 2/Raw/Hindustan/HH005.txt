दिल्ली बॉर्डर और अन्य जगहों पर प्रदर्शन कर रहे किसान अब आंदोलन को और तेज करने जा रहे हैं। किसानों से साफ कर दिया है कि जब तक केंद्र सरकार तीनों कृषि कानूनों को रद्द नहीं करेगी, तब तक वे वापस नहीं जाने वाले हैं। हाल ही में किसानों ने सरकार के प्रस्ताव को खारिज करते हुए ऐलान किया था कि वे नेशनल हाईवे को ब्लॉक करेंगे और बीजेपी नेताओं का घेराव करेंगे। किसानों का कहना है कि वे इस बार कई महीनों तक का आंदोलन करने के लिए राशन लेकर आए हैं। प्रदर्शन करने वाली जगह पर बड़ी संख्या में टेंट लगाए गए हैं। इनमें से कुछ में अन्नदाताओं के खाने-पीने का भी इंतजाम हैं। किसान शाम को चाय के साथ जहां रस्क खा रहे हैं, तो वहीं लंगर में जलेबियां, चाट और पकौड़े बट रहे हैं। दिल्ली से सटे सिंघु बॉर्डर के मंच से आगे बढ़ने पर रोजाना किसान लंगर की तैयारियों में जुट जाते हैं। सुबह और शाम के समय चाय के साथ रस्क दिया जाता है। तो, कई बार जलेबियां, चाट, पकौड़े बुला-बुला कर लोगों को खिलाए जा रहे हैं। वहीं, किसानों को दिल्ली में घुसने से रोकने के लिए पुलिस सुरक्षा भी जबरदस्त की गई है। बैरीकेड़िंग की एक ओर तीन लेयर की सुरक्षा बंदोबस्त के साथ दिल्ली पुलिस और आरएफ के जवान तैनात किए गए हैं। 'हम वापस नहीं जाएंगे'आंदोलन में बड़ी तादाद में हरियाणा, पंजाब समेत कई राज्यों के किसान शामिल हुए हैं। किसानों से एक स्वर में कहा है कि वे जब तक मांगें नहीं मानी जाती हैं, तब तक वापस नहीं जाएंगे। एक किसान ने बताया कि सरकार को ऐसा लगता है कि देर होने से किसान वापस चले जाएंगे। लेकिन यह सरकार का भ्रम है। हम लोग खाने-पीने का सामान साथ लेकर आए हैं, इसलिए जब तक मांगें पूरी नहीं हो जाती है, तब तक वापस नहीं जाएंगे।यह भी पढ़ें: किसान आंदोलन पर कोरोना का साया, 2 पुलिस अधिकारी मिले पॉजिटिवकिसानों  के लिए किताबें भीसिंघू बॉर्डर पर किसानों के विरोध-प्रदर्शन के बीच पंजाब यूनिवर्सिटी से आए कुछ छात्र अपने साथ किताबें भी लेकर आए हैं। ये किताबे भी प्रदर्शन स्थल पर रखी गई हैं। इसमें कई विषयों पर किताबें पढ़ने के लिए रखी गई हैं। खबसे खास हैं- पंजाब का इतिहास, गदर, क्रांतिकारी वीरों की जीवनी, सिख कम्युनिटी का इतिहास सहित दूसरी और भी कई किताबें के अलावा कुछ धार्मिक ग्रंथ भी रखे हैं। इसके अलावा किसान यूनियन जिंदाबाद, हमारी मांगे पूरी करो व देश भक्ति से जुड़े नारों वाली तख्तियां भी बनाकर ये छात्र किसानों का हौसला बढ़ा रहे हैं।अंदोलन में शामिल बच्चे कर रहे थे पढ़ाईकिसानों इस प्रदर्शन कई के बच्चे भी शामिल हैं, जो यहां रहकर पढ़ाई भी करते हैं और प्रदर्शन का भी हिस्सा बनते हैं। इनकी पढ़ाई जारी है, ऑनलाइन क्लास होने की वजह से वह इन दिनों यहीं से अपनी पढ़ाई कर रहे हैं। यहां कई बच्चे मौजूद हैं, जो माता-पिता के साथ प्रदर्शन में पहुंचे हैं। कुछ बच्चों ने किताबें घर पर ही छोड़ दी हैं, जबकि कुछ अपने बस्ते साथ लेकर यहां पहुंचे हैं। सुबह और शाम के समय कई जगह ट्रैक्टर की ट्रॉली में बैठकर बच्चे पढ़ाई करते हुए दिखाई दे देते हैं।देश में चलने वाला सबसे लंबा संघर्षसिंघु बॉर्डर पर माइक पर चारों तरफ आवाज गूंज रही थी कि आजादी के बाद देश में चलने वाला सबसे लंबा संघर्ष अब अपने चरम पर है। सरकार नहीं मानी तो हम किसी भी हद तक जाएंगे। चाहे लड़ाई का तरीका बदलना पड़े, लेकिन तीनों कानूनों को वापस कराके ही दिल्ली से वापस जाएंगे। पार्टियों को नहीं भुनाने देंगे आंदोलनवहीं मंच पर अमृतसर से आए एमबीबीएस डॉक्टर कवर दिलीप ने कहा कि राजनैतिक पार्टियों के लोग किसान आंदोलन को भुनाने की कोशिश कर रहे हैं। लेकिन किसानों को यह बात भली भांति पता है कि चाहे कोई भी दल हो, इन सभी ने किसानों के लिए अबतक कुछ भी नहीं किया है। केवल किसानों की राजनीति करके अपनी रोटियां सेंकी है।