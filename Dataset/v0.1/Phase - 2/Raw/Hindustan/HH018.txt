कांग्रेस ने रविवार को कहा कि यह कहना गलत है कि किसानों का विरोध प्रदर्शन पंजाब और हरियाणा जैसे राज्यों तक ही सीमित है तथा इस आंदोलन को राजनीतिक करार देना देश के अन्न-उत्पादकों का अपमान है। कांग्रेस के मुख्य प्रवक्ता रणदीप सुरजेवाला ने यह भी कहा कि मोदी सरकार को अपना 'अहंकार त्याग देना चाहिए और 'काले कानूनों को वापस लेकर अपने राजधर्म का पालन करना चाहिए क्योंकि ये कानून कृषि क्षेत्र एवं कृषकों की आजीविका पर खतरा पैदा करते हैं। उन्होंने कहा, यह केवल 62 करोड़ किसानों की आजीविका एवं जिंदगी की नहीं बल्कि 120 करोड़ लोगों की लड़ाई है जो किसानों द्वारा उगायी जाने वाले अनाज खाते हैं। प्रदर्शन को राजनीतिक करार देना देश के अन्न-उत्पादकों का बड़ा अपमान है। मोदी सरकार को अहंकार त्यागकर राजधर्म का पालन करना चाहिए।इधर, आगामी 14 दिंसबर को देशभर में जिला मुख्यालय में धरना-प्रदर्शन और मंत्रियों, सांसदों, विधायकों के घेराव के लिए किसान संगठनों ने रणनीति बनानी शुरू कर दी है। दिल्ली के सिंघु बार्डर पर डटे किसान नेता शनिवार सुबह से ही ट्रेड-बैक यूनियन, रेल-ट्रांसपोर्ट यूनियन, पेंट्रोल पंप संगठन आदि के पदाधिकारियों से समर्थन जुटाने के लिए निकल गए। इसके अलावा किसान नेताओं के अह्वान पर पंजाब से बड़ी संख्या में किसान ट्रैक्टर-ट्राली, बस, स्कूटर, मोटरसाइकिल व कारों पर सवार होकर दिल्ली के लिए निकल पड़े हैं। लंबी लड़ाई के लिए किसानों ने उक्त वाहनों में महीनों का राशन भर लिया है।- कांग्रेस ने रविवार को कहा कि यह कहना गलत है कि किसानों का विरोध प्रदर्शन पंजाब और हरियाणा जैसे राज्यों तक ही सीमित है तथा इस आंदोलन को राजनीतिक करार देना देश के अन्न-उत्पादकों का अपमान है।- नए कृषि कानूनों का विरोध कर रहे उत्तराखंड के किसानों के एक प्रतिनिधिमंडल ने कृषि मंत्री नरेंद्र सिंह तोमर के आवास पर उनसे मुलाकात की है। किसानों से मुलाकात के बाद कृषि मंत्री ने कहा कि 'उनको (विपक्ष) विरोध करना है और देश को गुमराह करना है। उन्होंने धारा 370 को हटाने का भी विरोध किया था, राम मंदिर का भी और CAA का भी।'- केजरीवाल ने कहा कि वो भले बिजी हो पर हर आदमी का समर्थन है। आम आदमी भी बिल से खुश नही है। इससे अनाज की जमाखोरी बढ़ेगी। मगर कानून में करवाई का प्रावधान नहीं होगा। - दिल्ली के मुख्यमंत्री अरविंद केजरीवाल ने किसानों के सपोर्ट में आम आदमी पार्टी के सभी कार्यकर्ताओं, सपोर्टर और पब्लिक से कल एक दिन का फास्ट रहने की अपील की है। - पंजाब के उप महानिरीक्षक (कारागार) लक्षमिंदर सिंह जाखड़ ने रविवार को बताया कि उन्होंने नए कृषि कानूनों के खिलाफ आंदोलन कर रहे किसानों के समर्थन में अपने पद से इस्तीफा दे दिया है। - किसान आंदोलन को देखते हुए राजस्थान में सुरक्षा कर्मियों ने जयसिंहपुर-खीरी सीमा (राजस्थान-हरियाणा) के पास बैरिकेड्स लगा दिए हैं।