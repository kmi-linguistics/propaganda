अन्‍नदाताओं के जीवन को गरिमा प्रदान करने और उनकी संपन्‍नता सुनिश्चित करने के लिए शुरू की गई प्रधानमंत्री किसान योजना ने आज दो वर्ष पूरे कर लिए।प्रधानमंत्री ने इस अवसर पर कई ट्वीट जारी करते हुए कहा, “दो साल पहले आज के दिन, देशवासियों के लिए अन्‍न उपजाने के लिए दिन-रात कड़ी मेहनत करने वाले अपने कर्मठ अन्‍नदाताओं के जीवन को गरिमा प्रदान करने और उनकी संपन्‍नता सुनिश्चित करने के उद्देश्‍य से प्रधानमंत्री किसान योजना शुरू की गई थी। हमारे अन्‍नदाताओं की दृढ़ता और उनका जुनून हमारे लिए प्रेरणा का स्रोत है।”पिछले 7 सालों में भारत सरकार ने कृषि में बदलाव लाने के लिए बहुत से कदम उठाए हैं। बेहतर सिंचाई से लेकर आधुनिक प्रौद्योगिकी तक, अधिक ऋण से लेकर समुचित कृषि बीमा के लिए बाजार बनाने तक, मिट्टी के स्‍वास्‍थ्‍य से लेकर बिचौलियों को हटाने तक व्‍यापक उपाय किये गये हैं।हमारी सरकार ने न्‍यूनतम समर्थन मूल्‍य में ऐतिहासिक वृद्धि की है। हम अन्‍नदाताओं की आय दोगुनी करने के लिए हर संभव उपाय कर रहे हैं।अन्‍नदाताओं के कल्‍याण के लिए जो भी कार्य किया गया है, उसकी एक झलक आप नमो ऐप पर देख सकते हैं।पीएम किसान निधि की लॉन्चिंग को आज दो साल पूरे हो रहे हैं।अन्नदाताओं के कल्याण को समर्पित इस योजना से करोड़ों किसान भाई-बहनों के जीवन में जो बदलाव आए हैं, उससे हमें उनके लिए और अधिक काम करने की प्रेरणा मिली है।अन्नदाताओं के जीवन को आसान बनाने और उनकी आय दोगुनी करने का जो संकल्प देश ने लिया है, उसमें पीएम किसान निधि की महत्वपूर्ण भूमिका है। आज हमारे किसान आत्मनिर्भर भारत अभियान के भी अभिन्न अंग बन रहे हैं”।