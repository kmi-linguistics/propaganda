नई दिल्ली, 5 दिसंबर (आईएएनएस)। जब केंद्र सरकार के साथ किसान नेताओं की बैठक यहां विज्ञान भवन में जारी थी, उस वक्त भी गाजीपुर सीमा पर आंदोलनकारी किसान शांत रहे और पंजाबी लोक गीतों के साथ खुद का मनोरंजन करते रहे।उत्तर प्रदेश, उत्तराखंड और हिमाचल प्रदेश के कई हिस्सों से हजारों किसान तीन नए कृषि कानूनों के विरोध में गाजीपुर सीमा पर डेरा डाले हुए हैं। किसानों ने एनएच 24 को अवरुद्ध कर दिया है, जो दिल्ली को मेरठ से जोड़ता है। किसान केवल आपातकालीन वाहनों को यहां से जाने की अनुमति देते हैं। कई किसान नेताओं ने राजमार्ग पर डेरा डाला हुआ है।कई नेताओं ने अपने भाषण समाप्त करने के बाद, युवा नेताओं के लिए मंच छोड़ दिया, जिन्होंने किसानों को लोक गीतों के माध्यम से प्रेरित किया।यहां तक बड़े स्पीकर लगे कुछ ट्रैक्टरों को गाजीपुर सीमा पर देखा गया।ऐसे ही एक ट्रैक्टर के मालिक उत्तर प्रदेश के शामली के एक किसान शमशेर सिंह ने आईएएनएस को बताया, ये ट्रैक्टर हमारे परिवार के सदस्य हैं। हमने अपने खेतों में काम करने के दौरान अपने मनोरंजन के लिए उन पर बड़े स्पीकर लगाए हैं।उन्होंने कहा, लेकिन ये वक्त यहां किसी मनोरंजन के लिए नहीं हैं, क्योंकि हम यहां अपने अधिकारों की मांग के लिए हैं।इस बीच कई किसानों ने ताश खेलकर दिन के दौरान खुद को व्यस्त रखा।बुलंदशहर के एक किसान ने कहा, जैसा कि दिन के दौरान हमारे पास कोई काम नहीं है, हम खुद को व्यस्त रखने के लिए कार्ड खेल रहे हैं।शनिवार को पांचवें दौर की वार्ता एक बार फिर अनिर्णायक रही। केंद्र सरकार के मंत्रियों के साथ किसानों की अगली बैठक 9 दिसंबर को होनी है।