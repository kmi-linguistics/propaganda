भोपाल, 11 दिसंबर (आईएएनएस)। केंद्र सरकार के तीन कृषि कानूनों के विरोध में किसानों का आंदोलन जारी है। एकता परिषद के संस्थापक और सामाजिक कार्यकर्ता पी वी राजगोपाल ने 17 दिसंबर को मध्य प्रदेश के मुरैना से दिल्ली की ओर पैदल मार्च शुरू करने का ऐलान किया है।राजगोपाल ने आईएएनएस से चर्चा करते हुए कहा कि, केंद्र सरकार द्वारा जो तीन कृषि कानून लाए गए हैं वह किसान विरोधी हैं। यही कारण है कि किसान आंदोलन के रास्ते पर हैं। केंद्र सरकार को इन तीनों कानूनों को रद्द करना चाहिए और किसानों की मांगों को मानना चाहिए। उन्होंने आगे कहा कि, केंद्र सरकार जहां तीनों कृषि कानूनांे को रद्द करने के साथ ही यह भी तय करना चाहिए कि आगामी समय में जो भी किसान और खेती से संबंधित कानून बनेंगे वे किसानों से संवाद के बाद ही बनाए जाएंगे।मुरैना से दिल्ली की ओर किसानों के समर्थन में किए जाने वाले मार्च से पहले राजगोपाल जबलपुर, कटनी, दमोह, सागर होते हुए ग्वालियर पहुंचेंगे और फिर 17 दिसंबर को मुरैना से पैदल मार्च शुरू करेंगे। उनके साथ सामाजिक कार्यकर्ता व किसान होंगे।