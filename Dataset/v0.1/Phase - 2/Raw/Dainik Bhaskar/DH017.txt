पेट्रोलियम पदार्थो के दामों में हो रही वृद्धि और कृषि कानूनों के खिलाफ कांग्रेस की मध्य प्रदेश इकाई ने 19 दिसंबर को विरोध दिवस मनाने का फैसला लिया है। इस दिन जिला व विकास खंड स्तर पर कांग्रेसी गांधी प्रतिमा के समक्ष धरना देकर उपवास करेंगे।कांग्रेस के प्रदेशाध्यक्ष कमल नाथ के मीडिया समन्वयक नरेंद्र सलूजा ने बताया है कि, प्रदेश कांग्रेस कमेटी के अध्यक्ष कमलनाथ के निर्देश पर पेट्रोल- डीजल की मूल्यवृद्धि , रसोई गैस सिलेंडर के दामों में वृद्धि , कृषि कानूनों के विरोध में और भाजपा सरकार की जनविरोधी नीतियों के विरोध में पूरे प्रदेश में कांग्रेस 19 दिसंबर को विरोध दिवस मनाएगी।सलूजा के अनुसार 19 दिसंबर को जिला ब्लॉक स्तर पर गांधी प्रतिमा के समक्ष कांग्रेस के कार्यकर्ता व नेता धरना देंगे और उपवास रखेंगे। बढ़ती महंगाई को लेकर कमल नाथ ने ट्वीट कर कहा, पेट्रोल-डीजल की आसमान छूती कीमतों के बाद अब रसोई गैस सिलेंडर के दामों में 100 रुपये की वृद्धि, सब्सिडी का भी पता नहीं , महंगाई डायन खाए जात है। अबकि बार - महंगाई बढ़ाने वाली भाजपा सरकार।