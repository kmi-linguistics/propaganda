किसान आंदोलन के कारण इन दिनों एनएच 9 (24) बंद से गाजियाबाद के वैकल्पिक मार्गों पर वाहनों का दबाव बढ़ गया है। इस कारण वायु प्रदूषण में काफी इजाफा हो रहा है। जिलाधिकारी डॉ. अजय शंकर पांडेय ने प्रदूषण फैलाने वालों के खिलाफ सख्ती के आदेश दिए हैं। साथ ही लोगों से वाहनों को कम से कम सड़क पर लाने और कार पूलिंग की सलाह दी है। दरअसल ग्रेप के अंतर्गत दिल्ली एनसीआर में पीएम-10 की मात्रा 212.5 तथा एमपी-2.5 की मात्रा 125.3 पाई गई। जिलाधिकारी ने संबधित विभागों को सीवियर श्रेणी के बिंदुओं के मद्देनजर कार्य करने को कहा है। किसान आंदोलन के चलते इन दिनों एनएच 9 आदि मार्ग बाधित है जिससे अन्य मार्गों पर रूट डायवर्जन किया गया है। इन मार्गों पर वाहनों का भार बढ़ने के कारण वायु प्रदूषण भी बढ़ा है।