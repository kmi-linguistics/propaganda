नई दिल्ली: आज सिंघू बॉर्डर पर कृषि कानूनों के खिलाफ किसान अपना विरोध और तेज़ करते हुए एक दिवसीय उपवास पर रहे। उपवास कर रहे किसानों ने पानी पीकर और फल खाकर अपना एक दिवसीय उपवास अब से कुछ छण पहले संपन्न किया है। किसान नेताओं ने कहा कि, केंद्र के नए कृषि कानूनों के खिलाफ सोमवार को एक दिवसीय भूख हड़ताल संपन्न की गयी है तथा अब सभी जिला मुख्यालयों में प्रदर्शन किया जाएगा लोसपा के राष्ट्रीय संरक्षक- रघु ठाकुर ने बताया कि, पार्टी नए कृषि कानूनों के खिलाफ चल रहे किसान आंदोलन का पूर्ण समर्थन करती है तथा इसी क्रम में पार्टी के उत्तर प्रदेश के अध्यक्ष- एस. एन. श्रीवास्तव 'किसान आंदोलन' के समर्थन में जन-मत बनाने तथा 'नए कृषि कानूनों' के प्रभाव और दुष्प्रभाव से किसानों को अवगत कराने मंगलवार से पूर्वांचल के तीन दिवसीय दौरे पर रहेंगे। 'भाषा' के अनुसार दिल्ली की सीमाओं पर चल रहे प्रदर्शन से और लोगों के जुड़ने की संभावना है। एक दिवसीय उपवास तोड़ने से सम्बंधित खबर और फोटो को ANI ने अपने एक ट्वीट में साझा भी किया है।  