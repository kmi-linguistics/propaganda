लोकतांत्रिक समाजवादी पार्टी के राष्ट्रिय संरक्षक- महान समाजवादी चिंतक व विचारक- रघु ठाकुर ने कल संसद में पास कृषि कानूनों पर प्रतिक्रिया व्यक्त करते हुए कहा कि, "कृषि से जुड़े तीन नव निर्मित कानूनों का सभी किसान विरोध कर रहे हैं। यह विरोध उचित है, क्योंकि किसानो को सरकार द्वारा तय न्यूनतम समर्थन मूल्य को देने की बाध्यता तथा उल्लङ्घ्न पर दण्ड का प्रावधान इन कानूनों में नहीं है"। रघु ठाकुर ने बताया कि, "सरकार की जबानी घोषणा में अब किसानों का विश्वास नहीं है"। रघु ठाकुर ने बताया कि, "किसानों ने 25 सितम्बर को रास्ता रोकने की घोषणा की है। यह किसान की मजबूरी है।" रघु ठाकुर ने ऐलान किया कि, "लोकतांत्रिक समाजवादी पार्टी की देश की सभी शाखाएँ किसानों के आंदोलन में सहभागी बनेंगी तथा किसानों की मांगों के समर्थन में जिला व तहसील स्तर पर शांति पूर्ण सविनय अवज्ञा धरना प्रदर्शन आदि आयोजित करेंगी। किसानों की समस्याओं के लिए राजनीति जिम्मेवार है तथा बदलाव भी बगैर राजनीति के नहीं हो सकता। अतः सभी कार्यकृम पार्टी के ही मंच पर किये जायेंगे।"