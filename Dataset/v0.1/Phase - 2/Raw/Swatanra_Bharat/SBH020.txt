लखनऊ लोसपा नए कृषि कानूनों के खिलाफ चल रहे किसान आंदोलन का पूर्ण समर्थन करती है तथा इसी क्रम में किसान आंदोलन को सफल बनाने हेतु पार्टी के उत्तर प्रदेश के अध्यक्ष- एस. एन. श्रीवास्तव किसान आंदोलन के समर्थन में जन-मत जुटाने तथा नए कृषि कानूनों के प्रभाव और दुष्प्रभाव से किसानों को अवगत कराने मंगलवार से पूर्वांचल के तीन दिवसीय दौरे पर रहेंगे। उक्त जानकारी लोसपा प्रदेश अध्यक्ष (उत्तर प्रदेश)- एस एन श्रीवास्तव ने अपने एक ट्वीट में साझा किया है। आज सिंघू बॉर्डर पर कृषि कानूनों के खिलाफ किसानों ने अपना विरोध और तेज़ करते हुए एक दिवसीय उपवास रखा तथा उपवास कर रहे किसानों ने पानी पीकर और फल खाकर अपना एक दिवसीय उपवास शाम लगभग बजे समाप्त किया। ज्ञातव्य हो कि, किसानों- मजदूरों के हक़ की लड़ाई में अपना जीवन खपाने वाले और लोकतांत्रिक समाजवादी पार्टी के संस्थापक व राष्ट्रीय संरक्षक, प्रख्यात समाजवादी चिंतक व विचारक- रघु ठाकुर ने कृषि विधेयकों को वापस लिए जाने के लिए किसानों द्वारा किए जा रहे आंदोलन के समर्थन का ऐलान पहले ही कर चुके हैं। रघु ठकुर ने सबका आह्वाहन करते हुए कहा कि, आइए, आप और हम मिलकर किसानों के इस आंदोलन को सफल बनाएं।
