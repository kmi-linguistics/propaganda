जींद (हरियाणा): बृहष्पतिवार 03 दिसंबर को, केंद्र के तीन नए कृषि कानूनों के विरोध में, बिनैन खाप के किसान बृहस्पतिवार को ट्रैक्टर ट्रालियों मे सवार होकर दिल्ली टिकरी बोर्डर के लिए रवाना हुए। रवाना होने से पहले किसान नरवाना के हरियल चौक पर एकत्रित हुए। इस मौके पर बिनैन खाप के प्रवक्ता रघबीर सिंह नैन ने कहा कि, केन्द्र सरकार के नए कानून किसान विरोधी है, इसलिए देश का किसान इन कानूनों का विरोध कर रहा है और अब बिनैन खाप के सैंकड़ों किसान भी इस आंदोलन का हिस्सा बनने जा रहे हैं। उन्होंने बताया कि, इससे पहले भी खाप के सैंकड़ों किसान दिल्ली बोर्डर पर पहुंच चुके हैं। किसान के साथ "DYFI" संगठन का मोटरसाइकिल जत्था भी किसान आंदोलन में हिस्सा लेने के लिए दिल्ली रवाना हुआ है।