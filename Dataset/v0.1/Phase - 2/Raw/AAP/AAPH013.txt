गत दिवस केंद्र की मोदी सरकार द्वारा पारित किए गए किसान मारू बिलों के खिलाफ आम आदमी पार्टी के पूर्व हलका प्रधान जगदीप सिंह काका बराड़ की अध्यक्षता में शहर में रोष मार्च निकाल स्थानीय घास मंडी चौंक में प्रधानमंत्री का पुतला फूंक प्रदर्शन किया गया। इस मौके बड़ी संख्या में हलका श्री मुक्तसर साहिब के वर्कर उपस्थित थे। इस अवसर पर बोलते हुए जगदीप सिंह काका बराड़ ने कहा कि केंद्र की मोदी सरकार किसान विरोधी है। जितने भी मोदी सरकार ने कार्य किए गए है, वह लोक विरोधी है चाहे जीएसटी हो या नोटबंदी। मोदी सरकार द्वारा धक्के से पारित किए गए किसान मारू बिलों के साथ जहां किसानी खत्म हो जाएगी, वहीं प्रत्येक वर्ग को भारी नुकसान होगा।  उन्होंने कहा कि प्रधानमंत्री नरिंदर मोदी ने देश के सभी पक्षों से तबाह करने की नीतियां कॉरपोरेट घरानों समक्ष घुटने टेकते हुए लागू करने की अंधेवाह स्पीड पकड़ी हुई है। कोरोना महामारी की चिंता तो उसके ह्दय में नजर हीं नहीं आती, बल्कि कोरोना को तो एक कारगार हथियार के रूप में प्रयोग कर लेबर कानून खत्म कर दिए, समस्त पब्लिक सेक्टर को बेच कर तबाही के किनारे पहुंचा दिया, और अब खेती विरोधी तीन बिल पास करके किसानों को खत्म करने की साजिश कॉर्पोरेटों के इशारों पर सिरे चढ़ा दी गई है। बिजली बिल 2020, नई शिक्षा नीति, नया मोटर व्हीकल एक्ट 2020 व अन्य अनेकों ऐसे बिल कानून लोगों की भावनाओं तथा लोगों के उल्ट पास किए जा रहे है, जिसका पूरे देश निवासी विरोध कर रहे है।उन्होंने कहा कि आम आदमी पार्टी जब तक यह बिल वापिस नहीं होता, तब तक अपनी लड़ाई जारी रखेगी। इसके अलावा 25 सितंबर को पंजाब बंद दौरान भी पूरा समर्थन दिया जाएगा। इस मौके सुरजीत सिंह लुबानियंावाली, सुखजिंदर सिंह बब्बलू बराड़, सुमन कुमार तोती, अर्श बराड़ जस्सेआना, मिलापजीत सिंह गिल, जय चंद भंडारी, नोनी गोनियाना, अमनदीप बराड़, मनप्रीत सिंह ढिल्लों, कुलविंदर ढिल्लों, इंद्रजीत सिंह बराड़, शमशेर सिंह वडि़ंग, जसविंदर सिंह राजू, डॉ. परमिंदर गिल, अजीत सिंह, जतिंदर खन्ना, प्रमोद फौजी, बलजीत सिंह, बख्शीश सिंह, नङ्क्षरदर सिंह संधू, शमिंदर सिंह, बाबू सिंह धीमान, कमल सिंह, गगन लाली, साहिल कुब्बा, सलविंदर शर्मा, हरदम सिंह मान, जगसीर सिंह संधू, शमशेर सिंह लब्बी, नछत्तर सिंह अकाली, जगसीर सिंह, सनी राठ, दर्शन सिंह, और गौरव कुमार सहित बड़ी संख्या में कार्यकर्ता उपस्थित थे।