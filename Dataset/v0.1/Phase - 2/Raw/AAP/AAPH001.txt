केंद्र सरकार द्वारा पारित किसान विरोधी काले कानूनों के विरोध में आम आदमी पार्टी धर्मपुर विधानसभा क्षेत्र के कार्यकर्ताओं किसान आंदोलन को समर्थन देने के लिए दुर्गा माता मंदिर कारगी रोड़ चौक बंजारावाला पर एकदिवसीय उपवास रख रखा, जिसमें केंद्र सरकार और भाजपा को चेताया गया कि जबरदस्ती का कोई भी कानून किसानों पर ना थोपा जाए।आम आदमी पार्टी के धर्मपुर डोईवाला राजपुर रोड कोऑर्डिनेटर अशोक सेमवाल ने कहा कि किसानों पर जबरदस्ती थोपा गया काला कानून जनता और आम आदमी पार्टी किसी भी हालत में स्वीकार नहीं करेगी। इस कानून का हम सभी कार्यकर्ता हर हालत में विरोध करते हैं और जब तक यह कानून वापस नहीं लिया जाता, तब तक आम आदमी पार्टी इसका विरोध करती रहेगी।आम आदमी पार्टी की प्रदेश उपाध्यक्ष रजिया वेग ने कहा कि आज किसानों को जबरन दबाया जा रहा है, आज किसानों को बर्बाद किया जा रहा है। कल आम आदमी को महंगाई के कारण भूखा मरना पड़ेगा, जिसका हम विरोध करेंगे, जो अनुचित है।रविंद्र जी ने कहा कि आंदोलन को काला कानून खत्म करने तक समर्थन दिया जाएगा। यदि इसी तरह के कानून बनते रहेंगे, तो पहाड़ों से पलायन किस तरह से रुकेगा। कल सोमवार के एकदिवसीय उपवास के कार्यक्रम में दिल्ली विधायक रोहित महरोलिया जी भी उपवास स्थल पर पहुंचे, तथा उन्होंने कार्यकर्ताओं का उत्साहवर्धन करते हुए कहा कि केंद्र सरकार किसानों के आंदोलन को दबाने का प्रयास कर रही है। आम आदमी पार्टी दिल्ली बॉर्डर पर लगातार कार्यकर्ता के हैसियत से नहीं, बल्कि एक सेवक या सेवादार बनकर किसानों के साथ खड़ी है। वह आंदोलन खत्म होने तक खड़ी रहेगी।प्रदेश प्रवक्ता संजय भट्ट जी ने कहा कि भाजपा किसानों पर अन्याय कर रही उनकी जमीन छीनकर उन्हें बंधुवा मजदूर बनाना चाहती है। केंद्र सरकार इस काले कानून को तुरंत वापस ले ,आज के कार्यक्रम में अशोक सेवाल कोऑर्डिनेटर धर्मपुर प्रदेश प्रवक्ता संजय भट्ट, रविंद्र पडियार, सुशील सैनी सर्कल इंचार्ज धर्मपुर, आकेश भट्ट, गयूर अली, सुशील चौधरी, राजेंद्र प्रसाद गैरोला सर्कल इंचार्ज, रमेश मेहरा, सुरेश मेहरा और हरीश मेहरा समेत अन्य भी मौजूद रहे।