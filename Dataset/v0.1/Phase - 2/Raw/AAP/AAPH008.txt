कृषि संबंधी केंद्र के काले कानूनों के खिलाफ दिल्ली-हरियाणा सीमाओं पर दिन-रात डटे किसानों की सेवा के लिए आम आदमी पार्टी ने सेवादारों की फौज उतार दी है। एकत्रित जानकारी के अनुसार किसान आंदोलन में आने वाली मुश्किलों का हल करने के लिए आम आदमी पार्टी की टीमें सिघूं व टीकरी बॉर्डर पर योजनाबद्ध तरीके से काम कर रही है। आंदोलन वाले स्थान पर किसानों को दरपेश दिक्कतों को दूर करने व उनकी जरूरतों की पूर्ति के लिए बाकायदा तौर पर हर सुबह ड्यूटियां लगाई जाती हैं। किसानों की सेवा में काम कर रही यह टीमें दिल्ली सरकार, पार्टी विधायकों और नेताओं के साथ 24 घंटे संपर्क में रहती हैं। जिनमें दिल्ली के साथ-साथ पंजाब के नेता व वॉलंटियर भारी संख्या में शामिल हैं।  पार्टी की ओर से गठित की गई टीमें आंदोलनकारी किसानों के पास जा कर जरुरतें और पेश आ रही समस्याओं के बारे में पूछती हैं, ताकि उनकी हर समस्या को जल्द से जल्द दूर किया जा सके। टीमें समय पर डाक्टरी सहायता के लिए एंबुलेंसों, डाक्टरों व सेहत कर्मियों को लाने या छोडऩे का काम करती हैं। लंगर में सब्जिय़ां कटाने, गैस सिलेंडरों की पूर्ति, पानी के टैंकर, शौचालयों की सफाई से लेकर पानी के प्रबंध करने की जिम्मेदारी ‘आप’ के इन सेवादारों ने पर्दे के पीछे रह कर संभाली हुई है।सिंघू बॉर्डर पर इन सेवादारों साथ आंदोलनकारी किसानों की सेवा में जुटे ‘आप’ के विधायक महिंदर गोयल ने बताया कि मुख्यमंत्री अरविंद केजरीवाल द्वारा जारी दिशा निर्देशों के अनुसार सभी टीमें पार्टी के झंडे व चिह्न के बिना पर्दे के पीछे रहकर काम कर रही हैं। जिनकी सुबह-शाम बाकायदा रिर्पोटिंग होती है और जरूरत के अनुसार इन टीमों की संख्या बढ़ाई जा रही है।महिंदर गोयल ने बताया कि किसानों के सेवकों के तौर पर ‘आप’ के वॉलंटियर और नेता धरने वाले स्थान पर साफ़-सफ़ाई का विशेष ध्यान रख रहे हैं और ख़ुद ही झाड़ू उठा कर सफाई करते हैं। उन्होंने बताया कि इन टीमों में दिल्ली के इलावा पंजाब के जि़ला स्तर के नेता भी शामिल हैं। पंजाब मामलों के इंचार्ज और विधायक जरनैल सिंह इन टीमों और दिल्ली सरकार के दरमियान पुल का काम कर रहे हैं। 