किसान बिल को लेकर सियासी बवाल थमने का नाम नहीं ले रहा है। राज्यसभा में आम आदमी पार्टी समेत अन्य दलों के द्वारा इस बिल का ज़बर्दस्त विरोध किया गया। देश भर के विभिन्न राज्यों में किसान लगातार इस बिल के खिलाफ़ आंदोलन कर रहे हैं। बिल के विरोध में तथा किसानों के समर्थन में 25 सितम्बर को बुलाए गए भारत बंद को आम आदमी पार्टी के छात्र संगठन सीवाईएसएस(छात्र युवा संघर्ष समिति) ने बिहार में समर्थन देने का घोषणा कर दिया है। सीवाईएसएस की बिहार राज्य सह-प्रभारी अर्पणा मिश्रा ने इस बिल को किसान विरोधी करार दिया है।  सह-प्रभारी अर्पणा ने कहा है कि गैरलोकतांत्रीक ढंग से सदन की मर्यादा/नियमों को कुचलते हुए किसान विरोधी बिल पास किया गया, जो केवल एक बिल नहीं है, बल्कि  अन्नदाताओं के लिए डेथ वारंट है। अर्पणा ने आगे कहा है कि किसानों के समर्थन में 25 सितम्बर को होने वाले भारत बंद का सीवाईएसएस पुरज़ोर समर्थन करती है। बिहार भर में सीवाईएसएस कार्यकर्ता इस बंदी को सफ़ल बनाने का काम करेंगे।