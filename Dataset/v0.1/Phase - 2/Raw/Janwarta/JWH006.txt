वाराणसी। मंगलवार को चौधरी चरण सिंह की 119वीं जयंती पर किसान न्याय मोर्चा द्वारा किसान संगोष्ठी का आयोजन करके चौधरी साहब के व्यक्तित्व एवं कीर्तित्व की चर्चा करते हुए उन्हें भावभीनी श्रद्धांजलि अर्पित की। इस अवसर पर किसान न्याय मोर्चा की केन्द्रीय समन्वय समिति ने अपने पूर्व में पारित संकल्प के अनुरूप खेतिहर किसान मजदूर एवं शोषित वंचितों को न्याय दिलाने हेतु समग्र ग्रामीण विकास की अवधारणा के साथ कृषि क्षेत्र को उद्योग का दर्जा दिलाने व नई राजनीति की शुरूआत के संकल्प के साथ भारतीय किसान दल के गठन पर सर्व सम्मति से सहमति प्रदान की गयी। सभा में मुख्य अतिथि भारतीय किसान मजदूर संघ के राष्ट्रीय अध्यक्ष सरदार बीएन सिंह ने कहा कि वर्तमान भाजपा सरकार द्वारा किसान कल्याण के नाम पर लाये गये तीनों काले कानून तत्काल रद्द कर किसान संगठनों से व्यवहारिक धरातल पर बातचीत करने के बाद ही कोई भी नया किसान कानून बनाया जाय, अन्यथा बाध्य होकर पूरे देश के किसान, मजदूर संगठन तीनो काले कानूनों को रद्द होने तक कश्मीर से कन्याकुमारी तक, कच्छ से डिब्रूगढ़ तक भारत के किसान मजदूर मौजूदा तानाशाही भाजपा सरकार से अनवरत संघर्ष करते रहेंगे। इस अवसर पर डा. उमाशंकर यादव, किसान न्याय मोर्चा केन्द्रीय समिति के अध्यक्ष अशोक सिंह, जगन्नाथ चौधरी, राजेन्द्र यादव गांधी, शमीम मिल्की, इन्द्रजीत शर्मा, सेंट्रल बार के नवनिर्वाचित वरिष्ठ उपाध्यक्ष सुरेश चन्द्र यादव महामंत्री कन्हैया लाल पटेल ने चौधरी साहब को किसानों का रहनुमा बतलाते हुए न्याय के सागर की संज्ञा दी। अध्यक्षता मोर्चा के प्रदेश संयोजक महेन्द्र प्रसाद एडवोकेट ने की। पूर्व प्रधानमंत्री चौ.चरण सिंह की जयन्ती किसान दिवस पर पं.कमलापति त्रिपाठी फाऊंडेशन के तत्वावधान में बुधवार को फेसबुक से जुड़े आनलाइन प्रसारण के किसान आन्दोलन: मुद्दे, चुनौतियां और समाधान विषयक वेबिनार को सम्बोधित करते हुये वक्ताओं ने कहाकि आजादी के बाद किसान सबसे बड़े किसान आन्दोलन के लिये मजबूर है, क्योंकि वह मानता है कि नये कृषि कानून देश में अभिनव जमींदारी खड़ी करेंगे। वक्ताओं ने कहाकि किसान की बुनियादी प्रश्न अलाभकारी बन गई खेती है। अत: उत्पादन का न्यूनतम लाभकारी मूल्य सुनिश्चित कराने की लड़ाई लड़ रहा है। वक्ताओं ने कहाकि पूर्ण गांधीवादी सत्याग्रही तरीके से इतना लंबा, बड़ा और लगातार विस्तारित हो रहा आन्दोलन चलाने के लिये किसान संगठन बधाई के पात्र हैं। विजय शंकर पाण्डेय की अध्यक्षता में हुये वेबिनार में व्याख्यान एवं विचार प्रस्तुति में प्रो. सतीश कुमार राय, प्रो.हरिकेश सिंह, प्रो. अनिल कुमार उपाध्याय एवं प्रो. महेश विक्रम। स्वागत बैजनाथ सिंह, संचालन विजय कृष्ण एवं तकनीकि संयोजन पुनीत मिश्र ने किया।