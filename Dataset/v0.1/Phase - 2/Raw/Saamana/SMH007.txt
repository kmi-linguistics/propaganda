कौन हमें रोकेगा, कौन हमें रुलाएगा, हम रोकनेवाले को ही उखाड़ फेकेंगेकृषि कानून के विरोध में केंद्र सरकार तक अपनी आवाज पहुंचाने के लिए किसानों ने आज ‘हिंदुस्थान बंद’ का यलगार किया है। पिछले १२ दिनों से किसान नए कृषि कानून के विरोध में दिल्ली की सीमा पर डटे हुए हैं। सरकार और आंदोलनकारी किसानों के बीच पांच बार चर्चा होने के बावजूद कोई हल नहीं निकल पाया है। सरकार नए कृषि कानून को लेकर तरह-तरह के दावे कर रही है लेकिन किसान सरकार के वादे और दावे पर विश्वास करने को तैयार नहीं हैं। किसानों को जो न्याय का दान चाहिए, वो उनकी झोली में डालने की जिम्मेदारी केंद्र सरकार की है, लेकिन सरकार किसानों की सहनशीलता को कमजोर करने और उनमें फूट डालने का प्रयास कर रही है। सरकार के इस मंसूबे को किसानों ने भांप लिया है इसलिए वे १२ दिनों से दृढ़तापूर्वक अपनी मांगों को लेकर डटे हुए हैं। किसानों का अंदाज बता रहा है कि ‘कौन हमें रोकेगा, कौन हमें रुलाएगा, हम रोकनेवाले को ही उखाड़ फेकेंगे!’बता दें कि सरकार किसानों की आवाज सुने, इसके लिए उन्होंने आज ‘हिंदुस्थान बंद’ की घोषणा की है। इस बंद को शिवसेना सहित पूरे देश के २४ राजनीतिक दलों ने समर्थन दिया है। इस बंद को राज्य की महाविकास आघाड़ी सरकार का समर्थन है, ऐसा कहते हुए शिवसेना सांसद संजय राऊत ने कहा कि यह राजनीतिक न होकर पूरी तरह से अलग तरीके का आंदोलन है इसलिए तीनों दलों ने इस बंद को समर्थन देने की घोषणा की है। मीडिया से बात करते हुए संजय राऊत ने किसान आंदोलन के संबंध में अपनी भूमिका स्पष्ट की। वहीं कांग्रेस प्रदेशाध्यक्ष व राजस्व मंत्री बालासाहेब थोरात किसानों के हिंदुस्थान बंद आंदोलन का समर्थन करते हुए कांग्रेस नेताओं सहित रीगल सिनेमा के पास पूर्व प्रधानमंत्री लालबहादुर शास्त्री की प्रतिमा के सामने आज सुबह १०.३० बजे धरना व आंदोलन करेंगे। वहीं राकांपा प्रवक्ता नवाब मलिक ने कहा कि भाजपा की केंद्र सरकार किसानों की हितैषी नहीं बल्कि किसानों को लूटनेवाली सरकार है। इसी प्रकार अन्य नेताओं ने केंद्र सरकार की भूमिका पर नाराजगी व्यक्त करते हुए किसान आंदोलन का समर्थन किया है।महाराष्ट्र में संवेदनशील मार्गों पर नहीं चलेंगी बसेंकिसानों के देशव्यापी बंद का महाविकास आघाड़ी सरकार में शामिल तीनों दल शिवसेना, कांग्रेस व राकांपा ने समर्थन किया है। बंद को देखते हुए संवेदनशील मार्गों पर एसटी की बसों को नहीं चलाने का पैâसला लिया गया है। बंद के दौरान राज्य में मेडिकल स्टोर और किराना की दुकानें खुली रहेंगी। दूध उत्पादक संघ ने पूरे राज्य में दूध आपूर्ति को रोकने का निर्णय लिया है। इसके अलावा फल-सब्जी की आपूर्ति भी नहीं होगी। राज्य में सभी रेस्टोरेंट सुबह ११ से दोपहर ३ बजे तक बंद रहेंगे। राज्य के नासिक, पुणे, नगर और कोल्हापुर की बाजार समितियां आज बंद रहेंगी।अन्ना हजारे करेंगे अनशनप्रख्यात समाजसेवी अन्ना हजारे आज किसानों के समर्थन में अपने गांव रालेगणसिद्धि में एक दिन का अनशन करेंगे। इसके अलावा छोटे से बड़े व्यापारियों का भी किसानों को समर्थन प्राप्त है। इससे अनुमान लगाया जा रहा है कि किसानों द्वारा घोषित ‘हिंदुस्थान बंद’ पूरी तरह सफल होगा।जिस देश का किसान दुखी, वह देश कभी प्रगति नहीं करताकृषि कानून के विरोध में दिल्ली की सीमा पर देश के किसान भीषण ठंड में संघर्ष कर रहे हैं। केंद्र सरकार किसानों की सुन नहीं रही बल्कि उन पर ठंडे पानी का फव्वारा मार रही है। जिस देश के किसान दुखी हैं, वह देश कभी प्रगति नहीं करता। इस कृषिप्रधान देश में किसानों के संबंध में सरकार अति असंवेदनशील है, ऐसी टिप्पणी अभिनेत्री उर्मिला मातोंडकर ने ‘दैनिक सामना’ से हुई बातचीत के दौरान की।