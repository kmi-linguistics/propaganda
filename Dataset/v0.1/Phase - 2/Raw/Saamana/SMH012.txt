मंगलवार को भारत बंद के दौरान राष्ट्रवादी कांग्रेस पार्टी सहित विभिन्न पार्टियों के कार्यकर्ता सड़कों पर उतरकर जोरदार विरोध प्रदर्शन किया।राकांपा ने लगाए नारेराज्य के गृह निर्माण मंत्री जितेंद्र आव्हाड के मार्गदर्शन में जिला अधिकारी कार्यालय पर विरोध प्रदर्शन किया गया। इस अवसर पर पूर्व विरोधी पक्ष नेता मिलींद पाटील, नगरसेवक सुहास देसाई, ठाणे शहर महिला अध्यक्षा सुजाता घाग, युवक अध्यक्ष विक्रम खामकर सहित अनेक किसान अपनी ट्रैक्टर के साथ मौजूद रहे। प्रदर्शनकारियों ने `किसानों के सम्मान में, राष्ट्रवादी कांग्रेस मैदान में, केंद्र सरकार मुर्दाबाद, कृषि कायदे रद्द करा’ जैसे नारे लगाए और तीनों कृषि कानूनों की होली जलाई। पुलिस ने राकांपा के करीब ३०० कार्यकर्ताओं को हिरासत में लेकर बाद में छोड़ दिया।रिपाई का प्रदर्शनइसी तरह रिपाई एकतावादी के राष्ट्रीय अध्यक्ष नानासाहेब इंदिसे के मार्गदर्शन में प्रदर्शन किया गया तथा बंद का आह्वान किया गया। किसानों के समर्थन में शास्री नगर, वर्तक नगर, परेरा नगर, लोकमान्य नगर आदि भागों में दुकानें तथा व्यापारिक प्रतिष्ठान पूर्णतः बंद रहे।बहुजन आघाड़ी ने किया आंदोलनभारत बंद के समर्थन में वंचित बहुजन आघाडी द्वारा जोरदार आंदोलन किया गया। राजाभाऊ चव्हाण के मार्गदर्शन में ठाणे स्टेशन पर प्रदर्शन किए जाने के दौरान पुलिस ने सभी कार्यकर्ताओं को हिरासत में ले लिया। इस अवसर पर वैभव जानराव, गुलाब ठोके, संभाजी काचोले, गोपाल विश्वकर्मा, जितेंद्र आडबल्ले, किसन पाईकराव सहित अनेक कार्यकर्ता मौजूद रहे।