देश के अन्नदाताओं पर लगातार आफत बनी हुई है। किसान कभी प्राकृतिक आपदा से परेशान होते हैं तो कभी जंगली जानवरों और टिड्डियों के हमले उनकी फसल बर्बाद कर देते हैं। इस बीच केंद्र सरकार के किसान विरोधी कानून से किसान और संतप्त हो गए हैं। गत कई दिनों से वे लगातार दिल्ली बॉर्डर पर आंदोलन कर रहे हैं। इस आंदोलन के दौरान कई किसान अपनी जान गंवा चुके हैं। ताजा घटनाक्रम में एक किसान का शव एक टायलेट से मिला, जबकि एक किसान ने प्रधानमंत्री नरेंद्र मोदी को पत्र लिखकर अपनी जान दे दी। इस बीच खबर है कि २६ जनवरी को किसान ‘ट्रैक्टर किसान परेड’ निकालकर अपना विरोध और तीव्र करेंगे। कांग्रेस ने इन घटनाओं पर केंद्र सरकार को घेरते हुए पूछा है कि आखिर सरकार को कितने सिर चाहिए। अब तो किसान बाकायदा पीएम का नाम लेकर जान देने लगे हैं।मेरे शरीर का अंग बेचकर चुका देना बिल!मोदी को पत्र लिखकर किसान ने दी जानमध्य प्रदेश के छतरपुर जिले के एक गांव में बिजली वितरण कंपनी के कथित उत्पीड़न से परेशान होकर एक ३५ वर्षीय किसान ने आत्महत्या कर ली। खुदकुशी करने से पहले किसान मुनेंद्र राजपूत ने प्रधानमंत्री नरेंद्र मोदी के नाम एक नोट छोड़ा है, जिसमें उन्होंने प्रधानमंत्री से अनुरोध किया है कि उनके शरीर के हर एक हिस्से को बेचकर कंपनी का बकाया चुका दें। किसान नेताओं ने पुलिस से अपील की है कि मृतक किसान का पोस्टमार्टम न किया जाए, बल्कि पंचनामा कर उसका शव परिजनों के हवाले कर दिया जाए।किसान के परिवार के सदस्यों ने आरोप लगाया कि बिजली वितरण कंपनी (डिस्कॉम) के अधिकारियों ने महामारी के बीच ८७,००० की बिजली के बकाया बिल को लेकर आटा चक्की और मोटरसाइकिल जब्त कर ली।२६ जनवरी को ‘ट्रैक्टर किसान परेड’नई दिल्ली। क्रांतिकारी किसान यूनियन के अध्यक्ष दर्शन पाल ने अन्य किसान नेताओं के साथ बैठक के बाद प्रेस कॉन्प्रâेंस की और बताया कि २३ जनवरी को किसान विभिन्न प्रदेशों में राज्यपाल भवन की तरफ मार्च करेंगे और २६ जनवरी को किसान ‘ट्रैक्टर किसान परेड’ निकालेंगे।यहीं बॉर्डर पर करना अंतिम संस्कार!एक और किसान की खुदकुशीनई दिल्ली। शनिवार तड़के जहां सुबह बारिश ने किसानों को परेशान किया, वहीं गाजीपुर बॉर्डर पर एक ७५ वर्षीय किसान ने शौचालय में आत्महत्या कर ली। किसान ने धरना स्थल पर लगाए गए शौचालय में फांसी लगाकर जान दे दी है। हालांकि, अभी तक आत्महत्या के कारणों का पता नहीं चल पाया है। सूत्रों के मुताबिक मृतक किसान का नाम कश्मीर सिंह बताया जा रहा है, जोकि बिलासपुर का रहनेवाला है। सुसाइड करने से पहले मृतक कश्मीर सिंह ने सुसाइड नोट छोड़ा है। इस सुसाइड नोट में कश्मीर सिंह ने आंदोलन कर रहे किसानों से बड़ी अपील की है। मृतक के सामने सुसाइड नोट में लिखा कि उसकी शहादत बेकार ना जाए। इसके अलावा मृतक कश्मीर सिंह ने अपनी अंतिम इच्छा भी लिखी है। सुसाइड से पहले कश्मीर सिंह ने लिखा कि यूपी-दिल्ली बॉर्डर पर ही उसका अंतिम संस्कार किया जाए।पीएम का नाम लेकर जान देने लगे हैं किसान कांग्रेस का आरोपनई दिल्ली। छतरपुर में बिजली वितरण कंपनी द्वारा प्रताड़ित किए जाने के बाद किसान द्वारा आत्महत्या करने पर कांग्रेस ने केंद्र सरकार को जमकर घेरा। कांग्रेस का कहना है कि अब किसान सीधे तौर पर प्रधानमंत्री का नाम लेकर अपनी जान दे रहे हैं। दिल्ली की सीमा से लेकर मध्य प्रदेश के खेतों तक भाजपाई व्यवस्था किसानों की जान ले रही है। आखिर सरकार कब जागेगी। इसके अलावा कांग्रेस प्रवक्ता रणदीप सुरजेवाला ने किसानों की आत्महत्या पर कहा है कि नए साल पर एक और कुर्बानी! उन्होंने कहा कि किश्तों में जान लेने की बजाय भाजपा यह तय कर ले कि उसे आखिर कितने सिर चाहिए। खून से प्यास बुझा ले और कानून वापस ले ले।