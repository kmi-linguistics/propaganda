किसानों के हितों का ढोल पीटते हुए केंद्र सरकार ने कृषि क्षेत्र से संबंधित दो विधेयक सदन में पेश किया है। लेकिन ये विधेयक मंजूर होने के बाद देश का एक भी किसान आत्महत्या नहीं करेगा, इसकी गारंटी सरकार लेगी क्या? ऐसा सवाल करते हुए शिवसेना ने कल राज्यसभा में जोरदार हल्लाबोल किया। कृषि विधेयक के संदर्भ में जनता और किसानों में विपक्ष गलतफहमी और अफवाह पैâला रहा है, यह बात प्रधानमंत्री ने कही थी। तो हरसिमरत कौर ने अफवाह सुनकर ही इस्तीफा दिया क्या? ऐसा कटाक्ष भी शिवसेना ने किया।किसानों के हितों की स्पष्ट भूमिका रखते हुए शिवसेना ने मोदी सरकार की किसानों के संदर्भ में संदिग्ध भूमिका की चीरफाड़ की। शिवसेना नेता व सांसद संजय राऊत ने इन विधेयकों पर शिवसेना की भूमिका रखते हुए सवाल किया कि दोनों विधेयक मंजूर होने के बाद देश का एक भी किसान आत्महत्या नहीं करेगा, इसकी गारंटी केंद्र सरकार लेगी क्या? इस विधेयक के बाद किसानों की आय दोगुनी होगी क्या? प्रधानमंत्री कहते हैं कि किसानों के हितों के विधेयक के बारे में जनता के बीच अफवाह फैलाई जा रही है। फिर उन्हीं के सरकार की मंत्री रहीं अकाली दल की हरसिमरत कौर ने इस अफवाह को सुनकर ही अपने मंत्री पद से इस्तीफा दिया है क्या? ऐसा कटाक्ष भी संजय राऊत ने किया। किसान अन्नदाता है इसलिए किसानों के संवेदनशील विषयों पर संसद का विशेष अधिवेशन सरकार बुलाए और इस विधेयक पर विस्तृत चर्चा करे, ऐसी मांग भी संजय राऊत ने की।