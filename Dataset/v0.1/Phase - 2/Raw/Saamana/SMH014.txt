हरियाणा में ताऊ मनोहरलाल खट्टर के राज में किसानों को नए तरीके से घेरा गया है। आंदोलन करनेवाले किसानों पर ताऊ कुछ यूं तड़के कि किसानों पर हत्या के प्रयास का मामला दर्ज कर लिया गया। किसानों की गलती सिर्फ इतनी थी कि उन्होंने मुख्यमंत्री को काले झंडे दिखाए थे। ज्ञात हो कि कृषि कानूनों की वापसी को लेकर दिल्ली में किसानों का आंदोलन जारी है। हरियाणा पुलिस ने १३ किसानों के खिलाफ हत्या का प्रयास और दंगे के प्रयास का मामला दर्ज किया है। मामला प्रदेश के मुख्यमंत्री पर हमले का है। इन किसानों ने अंबाला में केंद्र सरकार के नए कृषि कानून का विरोध करते हुए मुख्यमंत्री मनोहर लाल खट्टर के काफिले को रोक कर काले झंडे दिखाए थे और लाठियां भी चलाई थीं। खट्टर आगामी निकाय चुनावों के लिए पार्टी के उम्मीदवारों के समर्थन में जनसभा को संबोधित करने के लिए शहर में आए थे।अंबाला सिटी पुलिस ने १३ किसानों के खिलाफ आईपीसी की धारा १४७ (दंगा), १४८ (दंगाई, घातक हथियार से लैस), १४९ (किसी भी गैरकानूनी गिरोह के किसी सदस्य द्वारा किया गया अपराध), १८६ (सार्वजनिक कार्यों के निर्वहन में लोक सेवा को बाधित करना) के तहत किसानों के खिलाफ मुकदमा दर्ज किया है। इसके साथ ही आईपीसी की धारा ३०७ (हत्या का प्रयास), ३५३ (हमला या आपराधिक बल लोक सेवक को उसके कर्तव्य का निर्वहन करने से रोकने के लिए) और धारा ५०६ (आपराधिक धमकी के लिए सजा) भी लगाई है।हरियाणा में इस समय में अंबाला, पंचकूला और सोनीपत नगर निगम के अलावा कई नगर परिषदों और पालिकाओं के चुनाव की प्रक्रिया जारी है। इसी के चलते भाजपा उम्मीदवारों के लिए प्रचार के उद्देश्य से मुख्यमंत्री मनोहर लाल खट्टर अंबाला में पहुंचे थे। अंबाला में सबसे पहले उन्होंने पार्टी कार्यकर्ताओं की बैठक ली और इसके थोड़ी देर बाज जनसभा को संबोधित करने के लिए निकले थे। ठीक उसी वक्त किसान केंद्र सरकार के कृषि कानूनों के खिलाफ प्रदर्शन कर रहे थे और उन्होंने मुख्यमंत्री के काफिले को रोक लिया।सुबह से ही विरोध प्रदर्शन कर रहे थे किसानसीएम मनोहर लाल खट्टर के अंबाला आने की खबर लगने के साथ ही किसानों ने प्रदर्शन की तैयारी कर ली थी और इसी के चलते सुबह से ही शहर में स्थित नई अनाज मंडी में किसान इकट्ठा होना शुरू हो गए थे। सीएम के अंबाला पहुंचने के खबर के साथ ही किसानों ने कार्यक्रम स्‍थल की ओर कूच कर दिया और रास्ते में ही सीएम के ‌काफिले को घेर लिया।