संसद के दोनों सदनों में पारित कृषि बिलों के खिलाफ किसानों का विरोध-प्रदर्शन शुक्रवार को और उग्र हो गया है। विभिन्न किसान संगठनों ने शुक्रवार को बिल के विरोध में देशव्यापी बंद का आह्वान किया था। इस बिल का सबसे ज्‍यादा विरोध हरियाणा और पंजाब में किया जा रहा है। इसके अलावा अन्य कई राज्यों में भी किसान संगठनों के साथ-साथ राजनीतिक दल भी विधेयक के विरोध में सड़कों पर उतरने के लिए तैयार हैं।कृषि विधेयकों के पास होने के विरोध में किसानों के अलग-अलग संगठनों ने शुक्रवार को ‘भारत बंद’ का एलान किया था। शुक्रवार को इसका सबसे ज्यादा असर पंजाब, हरियाणा और वेस्ट यूपी में दिखा। किसान ने पहले से ही सड़कों पर चक्का जाम और रेलवे ट्रैक पर प्रदर्शन करने की तैयारी कर ली थी। इसे देखते हुए पंजाब-हरियाणा से होकर गुजरनेवाली कई ट्रेनें अगले दो दिनों के लिए रद्द कर दी गई हैं। कृषि बिल के विरोध में प्रदर्शन कर रहे किसानों ने बरनाला-चंडीगढ़ हाइवे के पास ट्रैक्टर में आग लगा दी। हालांकि मौके पर पुलिस के पहुंचते ही प्रदर्शनकारी वहां से चले गए। बरनाला में शिरोमणि अकाली दल ने भी किसानों के पक्ष में विरोध-प्रदर्शन किया। पंजाब बंद के लिए भारतीय किसान यूनियन के साथ ३१ किसान संगठन आए हैं, वहीं कांग्रेस और विपक्षी आप ने भी किसानों के प्रदर्शनों को अपना समर्थन दिया। उधर शिरोमणि अकाली दल के बिक्रम सिंह मजीठिया ने अमृतसर में विरोध प्रदर्शन किया। पंजाब में किसान मजदूर संघर्ष समिति ने अपना ‘रेल रोको’ आंदोलन जारी रखा है। कृषि बिल के विरोध में किसान अमृतसर में प्रदर्शन कर रहे हैं। यह प्रदर्शन गुरुवार से ही चल रहा है। गाजियाबाद-हापुड़ टोल प्लाजा पर किसानों ने जमकर प्रदर्शन किया। नोएडा से दिल्ली जाने के लिए किसान सेक्टर १४ बॉर्डर पर चक्का जाम किया। इतना ही नहीं किसानों ने मोदीनगर में मोदी नृत्यग्राम काजमपुर के बाहर दिल्ली मेरठ हाइवे को भी जाम कर दिया। नोएडा में दिल्ली बॉर्डर के पास भी भारतीय किसान यूनियन के कार्यकर्ताओं ने जाम लगाया। हालात को काबू करने के लिए भारी मात्रा में पुलिस बल तैनात करना पड़ा।यूपी में प्रमुख विपक्षी दल भी किसानों संग आ गए हैं। पश्चिमी यूपी के जिले बिजनौर में किसानों ने नगीना कोतवाली मार्ग पर भी जाम लगाया।‘भारत बंद के दौरान किसान कानून-व्यवस्था बनाए रखें’चंडीगढ़। पंजाब के मुख्यमंत्री वैâप्टन अमिंरदर सिंह ने कृषि बिलों के विरोध में शुक्रवार हो रहे ‘भारत बंद’ के दौरान किसानों से कानून-व्यवस्था बनाए रखने और कोविड-१९ संबंध नियमों का पालन करने की अपील की। मुख्यमंत्री ने कहा कि राज्य सरकार बिल के विरोध में किसानों के साथ है…‘भारत बंद’ के दौरान धारा-१४४ तोड़ने पर एफआईआर दर्ज नहीं होगी।कृषि संबंधी काले कानूनों को कोर्ट में चुनौती देंगे -कांग्रेसनई दिल्ली। कांग्रेस प्रवक्ता अभिषेक मनु सिंघवी ने कृषि विधेयकों को संघीय ढांचे के खिलाफ बताते हुए कहा है कि अगर यह कानून बनाएंगे तो इन ‘काले कानूनों’ को कोर्ट में चुनौती दी जाएगी और नि:संदेह ये निरस्त होंगे। उन्होंने कहा कि एमएसपी के वजूद को खत्म कर दिया गया। अगर कुछ निर्धारित नहीं है तो फिर कीमत कौन तय करेगा?तेजस्वी ने ट्रैक्टर चलाकर किया कृषि बिलों का विरोधपटना। राष्ट्रीय जनता दल (आरजेडी) नेता तेजस्वी यादव ने शुक्रवार को पटना (बिहार) में ट्रैक्टर चलाकर संसद में पारित ३ कृषि बिलों का विरोध किया जबकि उनके भाई तेजप्रताप ट्रैक्टर की छत पर बैठे दिखे। उन्होंने कहा कि सरकार ने हमारे ‘अन्नदाता’ को अपने ‘फंडदाता’ के जरिए कठपुतली बना दिया है… ये विधेयक उन्हें और गरीब बना देंगे।