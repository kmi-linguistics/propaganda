उत्तर प्रदेश की राजधानी लखनऊ में समाजवादी पार्टी के कार्यलाय को सील कर दिया गया है. पार्टी चीफ अखिलेश यादव ने रविवार को हर जिले में किसानों के समर्थन में यात्रा आयोजित करने का आह्वान. इसके बाद सोमवार सुबह सपा कार्यालय से लेकर अखिलेश यादव के घर तक पूरे इलाके को छावनी में तब्दील कर दिया गया है. मीडिया रिपोर्ट के मुताबिक, कन्नौज में डीएम ने अखिलेश यादव के किसान मार्च को मंजूरी नहीं दी है. डीएम राकेश कुमार मिश्र ने कहा कि अभी महामारी खत्म नहीं हुई है. इसलिए भीड़ जुटाने की इजाजत किसी भी स्थिति में नहीं दी जा सकती है. सपा मुखिया को पत्र भेजकर इस पर अवगत करा दिया गया है. प्रशासन का कहना है कि अगर फिर भी भीड़ जुटती है तो कार्रवाई की जाएगी. प्रदर्शन से निपटने के लिए लखनऊ में विक्रमादित्य रोड पर भारी संख्या में पुलिस बल तैनात को किया गया है. पुलिस प्रशासन पूरी तरह से हाई अलर्ट पर है, क्योंकि किसान विरोध प्रदर्शन की जो आग है वे पूरे देश में फैल चुकी है. जानकारी के लिए आपको बता दें कि देशभर के करीब 12 से अधिक राजनीतिक दलों ने किसानों का समर्थन किया है. रजानितिक दलों ने भी किसानों को विरोध प्रदर्शन में शामिल होने का फैसला लिया है. केंद्र सरकार के नये कृषि कानूनों के खिलाफ दिल्ली के बॉडर्स पर किसान 12 दिन से डटे हैं. किसानों के साथ सरकार की 5 दिसंबर को हुई बातचीत भी बेनतीजा रही है. जिस पर किसानों ने आठ दिसंबर से भारत बंद का ऐलान किया है. 
