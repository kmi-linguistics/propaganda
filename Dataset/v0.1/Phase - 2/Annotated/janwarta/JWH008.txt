वाराणसी पूर्व प्रधानमंत्री भारत रत्न स्वर्गीय अटल बिहारी वाजपेई की जयंती पर 25 दिसंबर को सभी विकास खंड मुख्यालयों, पहडिय़ां स्थित मंडी परिषद में सुशासन दिवस के रूप में मनाया जाएगा. गोष्ठी सुबह 10.30 से 11:45 तक होगी. दोपहर 12 बजे प्रधानमंत्री किसानों आनलाइन संबोधित करेंगे, जिसका लाइव प्रसारण होगा. किसानों को सीधा प्रसारण देखने के लिए एलइडी एवं एलइडी टीवी स्क्रीन लगाए जाएंगे. जिलाधिकारी कौशल राज शर्मा ने बताया कि विकास खंडवार नोडल, संयोजक एवं पर्यवेक्षणीय अधिकारी नामित किए हैं. सुशासन दिवस पर मुख्य कार्यक्रम रोहनिया स्थित जगतपुर इंटर कालेज मैदान में होगा. इसके अलावा आराजीलाइन विकास खंड क्षेत्र में होने वाला सुशासन दिवस कृषि विज्ञान केंद्र कल्लीपुर, सेवापुरी विकासखंड में ब्लाक परिसर, बड़ागांव विकास खंड क्षेत्र में नार्मल स्कूल बड़ागांव में होगा. इसके अलावा विकास खंड पिंडरा, हरहुआ, चिरईगांव एवं चोलापुर में भी विविध कार्यक्रम होंगे. कार्यक्रम में कृषि, उद्यान, पशुपालन, गन्ना, मत्सय, दुग्ध समिति आदि से संबंधित 500 से अधिक किसान शामिल होंगे.
