पटना.  बिहार विधानसभा चुनाव के लिए जनसभाओं का दौर चरम पर पहुंच चुका है. गया में संबोधित करते पीएम मोदी ने कहा कि बिहार में सशक्त और आत्मनिर्भर बनाना ही एनडीए का संकल्प है. इससे पहले डेहरी मे जनसभा को संबोधित करते हुए प्रधानमंत्री नरेंद्र मोदी ने नीतीश की तारीफ करते हुए बिहार में फिर एनडीए सरकार बनाने का आह्वान किया. पीएम मोदी भागलपुर में बिहार में जंगल राज की याद दिलाते हुए बिहार को निवेश का हकदार बताया. उन्होंने कहा कि भारत की जांबाज सेना आतंकियों पर कोई कार्रवाई करे, सदहद पर तिरंगे की शान बढ़ाए, ये लोग विरोध में हैं. सुप्रीम कोर्ट अयोध्या में भव्य राम मंदिर बनाने को कहे, ये लोग विरोध में हैं. राष्ट्रहित में कोई भी, कुछ भी फैसला ले, ये लोग विरोध में हैं. उधर कांग्रेस के पूर्व अध्यक्ष राहुल गांधी ने भी डेहरी में अपनी पहली जनसभा को संबोधित करते हुए कहा कि प्रधानमंत्री कहते हैं कि वो मजदूरों के आगे, सेना के आगे, किसानों के आगे सिर झुुकाते हैैं वहीं जब काम करने की बारी आती है तो वे अडानी और अंबानी का काम करते हैं. वहीं मायावती भी अपनी पहली चुनावी रैली को संबोधित करेंगी. आज मुख्यमंत्री नीतीश कुमार, लोजपा अध्यक्ष चिराग पासवान और राजद नेता तेजस्वी यादव समेत विभिन्न दलों के नेता भी विभिन्न जगहों पर चुनावी रैलियों को संबोधित किया. कृषि कानून पर ये बोले पीएम-कृषि कानून में बड़े सुधार किए गए उसका भी लाभ बिहार को मिलेगा- भागलपुर समेत छोटे शहरों में कृषि कानून से आम, कृषि, मक्का और केला उत्पादक किसानों को इस कृषि कानून का लाभ मिलेगा- कृषि कानून को लेकर विपक्ष पर झूठ बोलने का आरोप लगाया,- किसानों के लिए ही नही पशुपालक और मछलीपालकों के लिए व्यापक नियम बनाए गए हैं. - किसानों के लिए मोबाइल एपे भी बनाया गया. - स्वामित्व योजना के बारे में दी जानकारी-कहा- प्रॉपर्टी कार्ड के आधार पर आसानी से बैंकों से कर्ज मिलेगा. बिहार में एनडीए सरकार बनने के बाद इस योजना को यहां भी लागू किया जाएगा.
