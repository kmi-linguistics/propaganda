नए कृषि कानूनों के विरोध में किसानों का प्रदर्शन जारी है. पंजाब में आंदोलन को समर्थन देने के लिए एक दूल्हे ने अनोखा तरीका अपनाया. दूल्हे ने मेंहदी से अपने हाथ पर लिखा- किसान एकता जिंदाबाद. वहीं, बारात में जाने वाली गाड़ियों पर भी किसानों के झंडे लगवाए. पंजाब के मुक्तसर साहिब में जिस लड़के की शादी हुई, वह किसान आंदोलन का समर्थक है. इसीलिए, उसने अपनी शादी में लगने वाली मेंहदी को भी आंदोलन के समर्थन का जरिया बना लिया.  दूल्हे ने कहा कि किसान अपने हक की लड़ाई लड़ रहे हैं. मैं भी किसान परिवार से हूं, इसलिए अपने किसान भाइयों के साथ खड़ा हूं. मैं लोगों से भी अपील करता हूं कि वे दिल्ली पहुंचकर किसानों का साथ दें. उनका हौसला बढ़ाएं, ताकि नए कृषि कानूनों को रद्द कराया जा सके.
