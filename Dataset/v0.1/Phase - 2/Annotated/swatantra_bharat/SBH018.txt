नई-दिल्ली आज संसद ने कृषि उपज व्यापार एवं वाणिज्य (संवर्धन एवं सरलीकरण) विधेयक, 2020 और कृषक (सशक्तिकरण व संरक्षण) कीमत आश्वासन और कृषि सेवा पर करार विधेयक, 2020 पारित किया जिस पर राज्य सभा में जम कर हंगामा हुआ और इस कृषि बिल के बिरोध में सत्ता पक्ष की केंद्रीय मंत्री श्रीमती हरसिमरत कौर बादल द्वारा मोदी सरकार को अपना इस्तीफा सौपने के बाद आज राज्य सभा में काफी हंगामा देखने को मिला तथा इसे काला-बिल बताते हुए मोदी सरकार पर लोकतंत्र का गला घोंटकर बिना वोटिंग के दोनों कृषि बिलों को पास करने का आरोप लगा. सदन में सांसद संजय सिंह के साथ लगभग पूरे बिपक्ष के तानाशाही- मुर्दाबाद, तानाशाही- नहीं चलेगी, नरेंद्र मोदी- मुर्दाबाद के नारे गुंजित रहा. राज्य सभा सांसद संजय सिंह को मेज पर खड़े होकर - नरेंद्र मोदी - मुर्दाबाद के नारे लगते हुए देखा गया जिन्हे मार्सलो ने निचे उतारा. सांसद संजय सिंह ने कृषि बिल का बिरोध करते हुए और सरकार पर आरोप लगाते हुए कहा कि, मोदी सरकार ने किसान भाइयों के मौत के फ़रमान पर आज हस्ताक्षर किया है तथा मोदी सरकार ने लोकतंत्र गला घोंटकर बिना वोटिंग के सदन में ये “काला क़ानून” पास कर लिया है, लड़ाई जारी रहेगी. उक्त जानकारी व वीडियो को सांसद संजय सिंह ने अपने ट्वीट में साझा किया है. एक दुसरे ट्वीट में संजय सिंह ने कहा कि, डॉक्टर हरसवर्धन जी, देश के मंत्री होकर आप झूठ फैलाते हैं आपकी सरकार 4 मार्शल लगाकर मुझे सदन से बाहर खींच रही थी, वो आपको नही दिखाई देता. आज आप लोगों ने संसद में खुलेआम दादागिरी कराई मार्शलों से सांसदों को अपमानित कराया किसान के लिये संघर्ष जारी रहेगा. 
