कृषि कानून के खिलाफ किसानों के विरोध प्रदर्शन के बीच केंद्रीय मंत्री पीयूष गोयल का बयान सामने आया है. उन्होंने ने कहा कि किसानों के साथ चर्चा करने के लिए केंद्र 24 घंटे तैयार है. गोयल ने कहा कि यदि किसानों के प्रदर्शन को नक्सलियों और माओवादियों से मुक्त किया जाए, तो हमारे किसान निश्चित रूप से समझेंगे कि कानून उनके और देश के हित में हैं. इसके बाद भी अगर उन्हें कोई संदेह है, तो हम बातचीत के लिए तैयार हैं. गोयल ने कहा कि मुझे विश्वास है कि अधिकांश किसान कानूनों के साथ खड़े हैं, उनमें से कुछ के पास कुछ संदेह था जो बातचीत के माध्यम से हल किए गए थे. एक मुद्दे को लेकर अड़े रहना और बातचीत से हटने पर समाधान कभी नहीं मिलता है, यह दर्शाता है कि आंदोलन उनके हाथों से बाहर निकल गया है. हम भारत के किसानों पर पूरी तरह भरोसा करते हैं, वे शांतिप्रिय हैं और वे हमारे 'अन्नदाता' हैं. हम उनका सम्मान करते हैं और हमें विश्वास है कि वे माओवादी और नक्सल ताकतों को देश भर में लोगों को प्रभावित करने की अनुमति नहीं देंगे.
