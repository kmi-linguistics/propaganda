केंद्रीय कृषि सुधार कानूनों के खिलाफ विरोध प्रदर्शन कर रहे किसानों को दिल्ली में प्रवेश करने की और शांतिपूर्ण प्रदर्शन करने की अनुमति मिल गई है. वहीं, हरियाणा सरकार ने अंबाला के पास हरियाणा और पंजाब के बीच शंभू सीमा पर पुलिस ने सभी बैरिकेड्स हटा दिए हैं. आंदोलन थोड़ा शांत होता देख दिल्ली मेट्रो ने अपनी सेवाएं सामान्य कर दी हैं. इसी बीच हरियाणा के सीएम मनोहर लाल खट्टर ने कहा कि केंद्र सरकार बातचीत के लिए हमेशा तैयार है. मेरी सभी किसान भाइयों से अपील है कि अपने सभी जायज मुद्दों के लिए केंद्र से सीधे बातचीत करें. उन्होंने कहा कि आन्दोलन इसका जरिया नहीं है. बता दें कि ये किसान टिकरी बॉर्डर से निंरकारी समागम मैदान की ओर आगे बढ़ रहे हैं. इससे पहले दिल्ली पुलिस ने प्रदर्शन के मद्देनजर दिल्ली सरकार से नौ स्टेडियमों को अस्थायी जेलों में तब्दील करने की अनुमति मांगी थी, जो खारिज हो गई. दिल्ली-हरियाणा बॉर्डर पर कई जगहों पर किसानों और सुरक्षाकर्मियों के बीच झड़प देखने को मिला. इस दौरान पथराव भी देखने को मिला. ऐसे में पुलिसवालों ने प्रदर्शन कर रहे किसानों को तितर बितर करने के लिए आंसू गैस का इस्तेमाल किया. हरियाणा सरकार ने अंबाला के पास हरियाणा और पंजाब के बीच शंभू सीमा पर पुलिस ने सभी बैरिकेड्स हटा दिए है. क्योंकि किसानों को दिल्ली में प्रवेश करने की अनुमति दी गई थी. अंबाला के एसपी राजेश कालिया ने बताया कि किसी को नहीं रोका जाएगा. किसान दिल्ली के लिए आसानी से यात्रा कर सकते हैं. - किसानों के विरोध प्रदर्शनों के बीच हरियाणा के मुख्यमंत्री मनहोर लाल खट्टर ने कहा कि केंद्र सरकार बातचीत के लिए हमेशा तैयार है. मेरी सभी किसान भाइयों से अपील है कि अपने सभी जायज मुद्दों के लिए केंद्र से सीधे बातचीत करें. उन्होंने कहा कि आन्दोलन इसका जरिया नहीं है, इसका हल बातचीत से ही निकलेगा. किसानों के दिल्ली चलो मार्च के चलते दिल्ली-गुरुग्राम बॉर्डर पर भीषण जाम लगा हुआ है. इस दौरान पुलिस वाहनों की चेकिंग भी कर रही है.- बुरारी क्षेत्र के निरंकारी समागम मैदान में धरना प्रदर्शन की अनुमति दिए जाने के बाद किसानों ने टिकरी बॉर्डर से राष्ट्रीय राजधानी में प्रवेश कर रहे हैं. पंजाब के सीएम कैप्टन अमरिंदर सिंह ने कहा कि मैं केंद्र सरकार के किसानों के विरोध में अपने लोकतांत्रिक अधिकार का प्रयोग करने के लिए दिल्ली में प्रवेश करने के निर्णय का स्वागत करता हूं. उन्हें अब किसान कानूनों पर किसानों की चिंताओं को दूर करने के लिए तत्काल वार्ता शुरू करनी चाहिए और किसान समस्या का समाधान करना चाहिए. इससे पहले उन्होंने केंद्र सरकार से बातचीत शुरू करने का आग्रह किया था. प्रदर्शनकारी किसानों को दिल्ली में प्रवेश करने की अनुमति दी जाएगी. उन्हें बुराड़ी में निरंकारी समागम मैदान में विरोध प्रदर्शन करने की अनुमति होगी. दिल्ली पुलिस आयुक्त एनके श्रीवास्तव ने इसकी जानकारी दी है. उन्होंने किसानों से अपील की है कि वे कानून व्यवस्था बनाए रखें और शांति से प्रदर्शन करें. 
