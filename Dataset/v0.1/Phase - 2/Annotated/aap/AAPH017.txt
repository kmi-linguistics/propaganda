‘केंद्र की मोदी सरकार की ओर से लाए गए कृषि काले कानूनों का विरोध कर रहे किसानों को दिल्ली की सरकार हर संभव मदद करेगी. किसान जिस स्थान पर भी बैठ कर अपनी जायज मांगों को लेकर प्रदर्शन करेंगे, उनकी देखभाल करना केजरीवाल सरकार का मुख्य फर्ज है.’ इन शब्द का प्रगटावा आम आदमी पार्टी के दिल्ली से विधायक राघव चड्ढा ने धरना दे रहे किसानों को मिलने के उपरांत किया. उन्होंने कहा कि दिल्ली की अरविंद केजरीवाल सरकार किसानों के संघर्ष करने के लोकतांत्रिक हक की चौकीदारी करने के लिए हर संभव कोशिश करेगी. उन्होंने कहा कि किसान देश का अन्नदाता है और उनके साथ किसी प्रकार का धक्का बर्दाश्त नहीं किया जायेगा. चड्ढा ने कहा कि केजरीवाल सरकार ने पहले से ही बुराड़ी के ग्राउंड में पानी, बिजली, शौचालय, दवाएं और लंगर का प्रबंध कर दिया था, परंतु जो किसान कुंडली बार्डर पर बैठकर ही अपना संघर्ष करना चाहते हैं, केजरीवाल सरकार अब उस स्थान पर सभी सुविधाएं प्रदान करेगी. चड्ढा ने कहा कि आम आदमी पार्टी किसानों के हर फैसले का सम्मान करती है और उनके कंधे से कंधा मिलाकर उनके संघर्ष में अपना बनता योगदान देती रहेगी. ‘आप’ नेता और यूथ विंग पंजाब की प्रदेश सह प्रधान अनमोल गगन मान ने अरविंद केजरीवाल की दिल्ली सरकार का धन्यवाद करते कहा कि पंजाब के किसानों की कठिन समय पर बाजू पकडऩे के लिए हम हमेशा अरविंद केजरीवाल के ऋणी रहेंगे. उन्होंने कहा कि मोदी सरकार यह बात समझ ले कि किसान अपना बनता हक लिए बिना नहीं वापिस जाएगी, इसके लिए जितना जल्दी हो सके उनकी समस्याओं का समाधान करने के लिए ठोस व अहम कदम उठाए. उन्होंने कहा कि पहले भी खट्टर सरकार ने अपनी पूरी ताकत लगा कर किसानों को रोकने का यत्न किया है, परंतु अफसोस खट्टर सरकार कामयाब नहीं सकी.
