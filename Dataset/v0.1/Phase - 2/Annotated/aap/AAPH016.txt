नए कृषि कानूनों के खिलाफ लड़ाई लड़ रहे किसानों के आंदोलन को मोदी द्वारा अपने अड़ियल रवैये पर चलते हुए दमनकारी नीति के अंतर्गत कुचलने के यत्नों का विरोध करते आम आदमी पार्टी ने मांग की है कि मोदी सरकार बिना किसी शर्त के किसानों को उनकी मांग के मुताबिक उसी स्थान पर जा कर प्रदर्शन करने की इजाज़त दे. चंडीगढ़ में पार्टी मुख्यालय से जारी बयान के द्वारा आम आदमी पार्टी के प्रदेश अध्यक्ष व सांसद भगवंत मान ने कहा कि लोकतंत्र में हर भारतीय को अपना विरोध दर्ज करवाने का हक है, परंतु मोदी अपनी हिटलरशाही सोच के द्वारा देश के लोगों को भारत के संविधान और बाबा साहब डा. भीमराव अम्बेडकर द्वारा दिए इस हक को भी छीनने का यत्न कर रहे हैं. उन्होंने कहा कि केंद्र की मोदी सरकार द्वारा किसानों को दिए 3 दिसंबर के मीटिंग के समय का इन्तजार न करे, किसानों की मांगों को गंभीरता के साथ ले और तुरंत इसका समाधान निकाले. उन्होंने कहा कि ठंडी रातों को जब देश का अन्नदाता सड़कों पर भारी दिक्कतों का सामना कर रहे है तो सरकार को चाहिए कि वह पहल के आधार पर किसानों की बात सुने. भगवंत मान ने कहा कि दिल्ली की आम आदमी पार्टी की केजरीवाल सरकार हकों के लिए किए जा रहे आंदोलन मौके किसानों की हर संभव मदद करेगी. उन्होंने कहा कि आम आदमी पार्टी के नेता और वॉलंटियर बिना किसी राजनैतिक हित के किसान आंदोलन में शामिल हैं. उन्होंने कहा कि हमारी पार्टी के नेता और वॉलंटियर खुद किसान हैं और वह किसानों का दर्द अच्छे से समझते हैं.
