केंद्र द्वारा पारित तीन कृषि कानूनों में से एक को अधिसूचित कर चुकी दिल्ली की आम आदमी पार्टी (आप) सरकार ने कल (4 दिसंबर को) तीनों कृषि कानूनों को वापस लेने के लिए एक विशेष संसदीय सत्र की माँग की, द हिंदू ने रिपोर्ट किया. पार्टी के पंजाब अध्यक्ष व संगरूर से सांसद भगवंत मान ने लोकसभा अध्यक्ष ओम बिड़ला को पत्र लिखकर माँग की कि न सिर्फ विशेष संसदीय सत्र बुलाकर तीनों कृषि कानूनों को वापस लिया जाए, बल्कि वैधानिक रूप से किसानों को न्यूनतम समर्थन मूल्य (एणएसपी) भी सुनिश्चित किया जाए. पत्र में मान ने लिखा, तीन किसान-विरोधी कानूनों को वापस लेने में देरी कृषि और किसानों दोनों के लिए नुकसानदायक है. ध्यान देने वाली बात यह है कि 23 नवंबर को अरविंद केजरीवाल सरकार कृषि उत्पाद व्यापार और वाणिज्य (प्रोत्साहन व सहयोग) अधिनियम 2020 को अधिसूचित कर चुकी है.
