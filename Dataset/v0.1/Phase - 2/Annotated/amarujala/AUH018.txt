किसानों के आंदोलन का आज 17वां दिन है. किसानों ने सरकार के प्रस्ताव को अस्वीकार करते हुए अपने आंदोलन को तेज करने की बात कही है. इसी के तहत आज किसानोंं ने देशभर में टोल प्लाजा फ्री करने का आह्वान किया है. इसके तहत कई टोल प्लाजा तो फ्री हो गए हैं, वहीं कई जगह पर इसका कोई असर नहीं दिख रहा. लोग आज भी अपने वाहन के साथ टोल प्लाजा पर कैश की लाइन में लगे देखे जा रहे हैं. टिकरी बॉर्डर पर ड्रोन से नजरकिसानों का कृषि कानूनों के विरोध के 17वें दिन भी टिकरी बॉर्डर (दिल्ली-हरियाणा सीमा) पर धरना जारी है. वहीं बॉर्डर पर सुरक्षाकर्मी भी तैनात हैं. स्थिति पर नजर रखने के लिए ड्रोन का इस्तेमाल किया जा रहा है. भाजपा सांसद महेश शर्मा का बयानभाजपा सांसद महेश शर्मा ने कहा कि मैंने किसानों भाइयों को विश्वास दिलाया है कि प्रधानमंत्री नरेंद्र मोदी का कोई भी कदम किसानों के हित के खिलाफ नहीं जाएगा. किसानों के किसी भी चिंतन के लिए खुले मन से हमारी सरकार और मंत्री तैयार हैं. मोदी जी ने आजतक जितने फैसले लिए हैं गरीबों के हित और किसानों के हित में ही लिए हैं. मुझे संसद की सदस्यता से इस्तीफा भी देना पड़ा तो वह भी दूंगा: बेनीवालहनुमान बेनीवाल ने कहा, हम कांग्रेस या अन्य दलों के राजनीतिक शिकार नहीं होना चाहते इसलिए हनुमान बेनीवाल यह प्रण लेता है कि बिना किसी लोभ-लालच के किसानों के लिए अगर मुझे संसद की सदस्यता से इस्तीफा भी देना पड़ा तो वह भी दूंगा. लोकसभा में कृषि बिलों को फाड़कर फेंक देताराजस्थान में एनडीए के सहयोगी दल रालोपा (राष्ट्रीय लोकतांत्रिक पार्टी) से नागौर सांसद हनुमान बेनीवाल ने भी किसान आंदोलन के समर्थन में अपनी चुप्पी तोड़ी है. उन्होंने कहा कि किसान विरोधी तीन बिल जिस दिन लोकसभा में आए, अगर मैं उस दिन होता तो लोकसभा के अंदर बिलों को फाड़कर फेंक देता. उन्होंने आगे कहा कि जिस तरह से अकाली दल ने इन बिलों का विरोध किया, उसी तरह मैं भी विरोध करता. अंबानी और अडानी के माल पर हम धरना देंगे: प्रेम सिंह गहलावत दिल्ली के बुराड़ी निरंकारी ग्राउंड में कृषि कानूनों के विरोध में डटे अखिल भारतीय किसान महासभा के राष्ट्रीय उपाध्यक्ष प्रेम सिंह गहलावत ने कहा कि पलवल और जयपुर रोड को जयपुर से आए संगठन आज बंद करेंगे. अंबानी और अडानी के माल पर हम धरना देंगे. जिओ सिम और जिओ फोन का बहिष्कार किया गया है. हरियाणा के टोल फ्री करवाए जाएंगे. पंजाब से आने वाले किसानों की ट्रॉलियों को रोका जा रहा है: गुरनाम सिंहकिसान नेता गुरनाम सिंह ने कहा कि पंजाब से आने वाले किसानों की ट्रॉलियों को रोका जा रहा है. हम सरकार से किसानों को दिल्ली पहुंचने की अनुमति देने की अपील करते हैं. अगर सरकार 19 दिसंबर से पहले हमारी मांगों को नहीं मानती है, तो हम उसी दिन गुरु तेग बहादुर के शहीदी दिवस से उपवास शुरू करेंगे. 14 तारीख को अनशन पर बैठेंगे: पन्नूकिसान नेता कमल प्रीत सिंह पन्नू ने कहा कि सभी किसान संगठनों के प्रतिनिधि और अध्यक्ष स्टेज पर 14 तारीख को अनशन पर बैठेंगे. हम अपनी माताओं और बहनों से इस आंदोलन में शामिल होने का आह्वान करते हैं. उनके रहने, ठहरने और टॉयलेट का प्रबंध करने के बाद हम उन्हें इस आंदोलन में शामिल करेंगे. कल राजस्थान बॉर्डर से निकालेंगे ट्रैक्टर मार्च: पन्नूसिंघु बॉर्डर से संयुक्त किसान आंदोलन के नेता कमल प्रीत सिंह पन्नू ने कहा कि कल 11 बजे शाहजहांपुर (राजस्थान) से जयपुर-दिल्ली वाला जो रोड है उसे रोकने के लिए हज़ारों की संख्या में किसान ट्रैक्टर मार्च करेंगे. हम शांतिपूर्वक इस आंदोलन को जीत की ओर ले जाएंगे: पन्नूकमल प्रीत सिंह पन्नू ने कहा कि हम अपने आंदोलन को विफल करने के लिए केंद्र द्वारा किसी भी प्रयास को विफल करेंगे. हमें विभाजित करने और हमारे आंदोलन के लोगों को भड़काने के लिए सरकार ने कुछ छोटे प्रयास किए थे. लेकिन, हम शांतिपूर्वक इस आंदोलन को जीत की ओर ले जाएंगे. 
