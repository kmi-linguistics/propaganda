सड़क परिवहन मंत्रालय ने अनिवार्य सेवाओं को ध्यान में रखते हुए 14 अप्रैल तक देश भर में कोई भी टोल न लेने का निर्णय किया है, ताकि व्यवस्थाएं बिना रुके चलती रहें.
देशभर में फैले कोरोना वायरस के संक्रमण को देखते हुए सड़क परिवहन मंत्रालय ने आपात सेवाओं का काम आसान करने के लिए देश भर में अस्थायी तौर पर राष्ट्रीय राजमार्गों पर टोल नहीं लेने का काम स्थगित किया है. मंत्रालय के अनुसार 14 अप्रैल तक किसी भी टोल प्लाजा पर कोई पैसा नहीं देना होगा। केन्द्रीय सड़क एवं परिवहन मंत्री नितिन गड़करी ने एक ट्वीट करते हुए कहा- “कोविड-19 के चलते पूरे भारत में सभी टोल प्लाजा पर अस्थाई तौर पर टोल कलेक्शन निलंबित करने का आदेश दिया गया है। इससे न सिर्फ जरूरी सेवाओं की आपूर्ति में आ रही बाधाएं कम होंगी बल्कि महत्वपूर्ण समय भी बचेगा।” साथ ही एक अन्य ट्वीट में उन्होंने कहा कि सड़क के रख-रखाव और टोल प्लाजा पर जरूरी चीजों की उपलब्धता सामान्य तरह से बरकरार रहेगी।
दरअसल, 21 दिनों का लॉकडाउन 14 अप्रैल तक चलेगा। इस दौरान अनिवार्य सेवाओं को किसी भी तरीके की दिक्कत न हो और उनके काम में रुकावट न आए, इसे ध्यान में रखते हुए यह निर्णय लिया गया है. 
