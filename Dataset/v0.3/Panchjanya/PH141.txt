पश्चिम-बंगाल में पिछले कई दिनों से अराजकता और उत्पात का माहौल है। राज्य में कई जगह आगजनी, तोड़फोड़, मारपीट की घटनाएं सामने आई हैं। इसी तरह 12 मई को भाजपा के महासचिव व पश्चिम-बंगाल के प्रभारी कैलाश विजयवर्गीय ने एक ट्वीट किया। इस ट्वीट में उन्होंने लिखा कि समुदाय विशेष के लोगों द्वारा हुबली जिले के तेलनीपारा के तांतीपारा, महात्मा गांधी स्कूल के पास शगुनबागान और फैज अहमद फैज स्कूल के पास लगातार हिन्दुओं के घरों में आगजनी और लूटपाट की जा रही है। लेकिन प्रशासन मूकदर्शक बना हुआ है। ममता जी आपके बंगाल में इस तरह की घटनाएं आखिर कब तक ? इसी तरह से बैरकपुर से भाजपा के सांसद अर्जुन सिंह ने भी घटना से जुड़े एक के बाद एक कई वीडियो अपने टृवीटर एकाउंट पर पोस्ट किए और घटना की सत्यता को उजागर किया। उन्होंने अपने एक टृवीट में लिखा कि तेलनीपारा में मुस्लिम समुदाय के गुंडे हिन्दू बस्तियों पर हमला कर रहे हैं, बम फेंक रहे हैं और घरों को आग लगा रहे हैं। दीदी आग से मत खेलो। ये बंगाल को जला देगी। कोरोना के मुदृदे पर अपनी नाकामी से जनता का ध्यान भटकाने के लिए ऐसे मत जलाओ बंगाल को। 

इस सबके बाद तेलनीपारा की हकीकत सोशल मीडिया पर बारी—बारी से आने लगी। हिन्दुओं के घर, मकान और दुकानों के धू—धू जलते वीडियो ममता सरकार की तुष्टीकरण नीति और कटृटरपंथियों के हौसले बताने के लिए काफी थे। 
आखिर तेलनीपारा को क्यों बनाया गया निशाना
दरअसल एक सप्ताह पहले अजमेर से एक ट्रेन बंगाल के डानकुनी आई थी। इस ट्रेन में 1100 लोग आए, जिसमें 90 प्रतिशत मुस्लिम समुदाय के लोग थे। यह सभी अजमेर शरीफ उर्स में शामिल होने गए थे, लेकिन लॉकडान में उधर ही फंस गए। अब अगर इस समुदाय को कोई दिक्कत हो और राज्य की मुख्यमंत्री सक्रिय न हों, ऐसा कहां हो सकता भला। सो ममता बनर्जी फट से जाग गईं और इन्हें वापस लाने का पूरा इंतजाम किया गया। लेकिन मौजूदा राज्य सरकार की मुस्लिम तुष्टिकरण नीति का आलम यह है कि मुंबई व दक्षिण भारत में फंसे हुए बंगाली समुदाय (कामगार/मजदूर) के लिए किसी प्रकार की कोई ट्रेन चलाने के लिए उसके द्वारा भारत सरकार से आग्रह नहीं किया गया। यह बताने के लिए काफी है कि कैसे मुसलमान की बात आते ही ममता बनर्जी का दिल पसीज उठता है।
बहरहाल, लॉकडाउन में फंसे लोग अपने घर आ जाएं, उसमें भला किसी को क्या दिक्कत होगी। आज देश भर के लोग अपने घर—गांव—शहर पहुंच रहे हैं। वहां की सरकारें इन आने वाले लोगों का विधिवत तरीके से परीक्षण करती हैं। अगर किसी में कोरोना या उससे संबंधित लक्षण मिलते हैं तो उन्हें अस्पताल या क्वारेंटीन सेंटर भेज दिया जाता है। लेकिन पश्चिम बंगाल में ऐसा नहीं हो रहा है। दरअसल, अजमेर से जो ट्रेन बंगाल पहुंची उन लोगों को बिना किसी परीक्षण के अपने—अपने घर भेज दिया गया। इस सबके बीच कोलकाता, मिद्नीपुर ईस्ट, हुगली, मालदा, हावड़ा, बैरकपुर-भाटपाड़ा के मुस्लिम बहुल क्षेत्रों के कोरोना संक्रमण के आंकड़ो में वृद्धि होने लगी और कुछ ऐसे विडियो व ऑडियो जनता के सामने आ गए, जिनसे राज्य सरकार की कोरोना संक्रमण प्रबंधन की पूरी पोल खुल गई। इस सबको देखकर हिन्दुओं ने अपनी—अपनी बस्तियों व कॉलोनियों के रास्तों में बैरिकेट्स लगा लिए और मुस्लिम समुदाय के लोगों के अनाधिकृत प्रवेश को रोक दिया। हुगली जिले में भी ऐसा ही हुआ। यहां के चुरचुरा म्युनिसिपल के अंतर्गत आने वाले भद्रेश्वर-तेलनीपारा जो कि मुस्लिम बहुल क्षेत्र है में दो मुस्लिम समुदाय के लोग कोरोना से संक्रमित थे। जब मेडिकल टीम इनका परीक्षण कर अस्पताल ले जाने के लिए इलाके में पुलिस बल के साथ पहुंची तो टीमएसी के स्थानीय नेता फिरोज के नेतृत्व में मुस्लिम समुदाय के लोगों ने कोरोना संक्रमितों को ले जाने का विरोध करते हुए मेडिकल जांच से इंकार किया और पुलिस-बल व मेडिकल टीम पर जानलेवा हमला किया गया।

