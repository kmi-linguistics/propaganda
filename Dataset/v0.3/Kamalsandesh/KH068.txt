भाजपा की पार्टी पत्रिकाएं एवं प्रकाशन विभाग के राष्ट्रीय संयोजक और ‘कमल संदेश’ के कार्यकारी संपादक डॉ. शिव शक्ति बक्सी ने गुवाहाटी, असम में एक अगस्त को संपन्न हुई नव गठित ‘असम भाजपा पत्रिका और प्रकाशन विभाग’ की प्रथम संगठनात्मक बैठक में भाग लिया। बैठक गुवाहाटी स्थित भाजपा असम प्रदेश मुख्यालय के ‘अटल बिहारी वाजपेयी भवन’ में संपन्न हुई। इस अवसर पर नए कलेवर में प्रदेश पत्रिका ‘बीजेपी बार्ता’ को पुनः आरंभ किया गया।

इस बैठक में असम प्रदेश भाजपा संगठन (महामंत्री) श्री फणीन्द्र नाथ शर्मा, महामंत्री श्री दिलीप सैकिया, मंत्री श्री किशोर उपाध्याय, प्रदेश महिला आयोग अध्यक्षा श्रीमती शिकिनि तालुकदार, विभाग संयोजक डॉ. देवदत्त बरकाताकी और अन्य नेताओं ने हिस्सा लिया।

बैठक की अध्यक्षता राज्य विभाग संयोजक डॉ. देवदत्त बरकाताकी और संचालन राज्य सह-सहसंयोजक श्री रंजन चक्रवर्ती ने किया।
