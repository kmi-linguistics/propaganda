सब्जी, दाल और दुग्ध उत्पादों के दाम घटने से जून में खुदरा महंगाई दर घटकर 1.54% पर आ गई। यह मई में 2.18% और पिछले साल जून में 5.77 फीसदी पर थी। जून में सब्जियों की कीमतें 16.53% और दालों की कीमतें 21.92% कम हुईं। अनाज के दाम 4.39% और दुग्ध उत्पादों के 4.15% कम हुए। केंद्रीय सांख्यिकी कार्यालय (सीएसओ) द्वारा 12 जुलाई को जारी आंकड़ों के मुताबिक खाद्य पदार्थों की महंगाई दर घटकर शून्य से नीचे 2.12% दर्ज हुई है। मई में यह शून्य से नीचे 1.05% थी। इसी तरह ईंधन और बिजली की महंगाई दर जून में घटकर 4.54% पर आ गई। मई में यह 5.46% थी। मुख्य आर्थिक सलाहकार श्री अरविंद सुब्रमणियन ने कहा कि नीति निर्माताओं को इन आंकड़ों को सावधानीपूर्वक देखना चाहिए। इससे पहले इतनी कम महंगाई (इंडस्ट्रियल वर्कर) 1999 और 1978 में देखने को मिली थी।

सामान्य सूचकांकों और उपभोक्ता खाद्य मूल्य सूचकांकों के आधार पर राष्ट्रीय मुद्रास्फीति दर (पिछले वर्ष के महीने की तुलना वर्तमान वर्ष के समान महीने से अर्थात् जून 2016 की तुलना में जून 2017) निम्न तालिका में दी गई हैः-

उपभोक्ता मूल्य सूचकांक (सामान्य) और उपभोक्ता खाद्य मूल्य सूचकांक पर आधारित राष्ट्रीय मुद्रा स्फीति दर (%)
सूचकांक जून 2017 अस्थायी मई 2017 (अन्तिम) जून 2016 (अन्तिम)
ग्रामीण शहरी संयुक्त ग्रामीण शहरी संयुक्त ग्रामीण शहरी संयुक्त
उपभोक्ता मूल्य सूचकांक (सामान्य) 1.59 1.41 1.54 2.30 2.13 2.18 6.29 5.26 5.77
उपभोक्ता खाद्य मूल्य सूचकांक -1.62 -3.16 -2.12 -0.60 -1.85 -1.05 7.69 8.16 7.79
