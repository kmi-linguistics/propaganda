भारतीय जनता पार्टी के राष्ट्रीय अध्यक्ष श्री अमित शाह ने कोलकाता में भाजपा की दिल्ली नगर निगम चुनावों में भारी जीत पर बधाई दी। उन्होंने कहा कि दिल्ली में एमसीडी चुनावों में भाजपा ने विजय रथ को और आगे बढ़ाया है। उन्होंने कहा कि दिल्ली में भाजपा की विजय के परिणाम उसे और भी अग्रणीय बना देते हैं। उन्होंने दिल्ली के मुख्यमंत्री अरविन्द केजरीवाल और ‘आप’ सरकार पर भी चुटकी ली। श्री शाह ने कहा कि इन परिणामों से पता चलता है कि नकारात्मकता की राजनीति समाप्त हो गई है। उन्होंने यह भी कहा कि भाजपा की ‘सबका साथ’ की कल्याणकारी राजनीति ने ‘ब्लेम गेम’ और बहानों की राजनीति को समाप्त कर दिया है।

श्री शाह ने दिल्ली के लोगों को भाजपा में आस्था रखने पर धन्यवाद दिया और कहा कि देश में प्रधानमंत्री श्री नरेन्द्र मोदी के किए गए तीन सालों तक के कार्य पर अपनी मोहर लगा दी है। श्री शाह ने श्री मनोज तिवारी और दिल्ली के अन्य कार्यकर्ताओं को भी बधाई दी। भाजपा राष्ट्रीय अध्यक्ष ने कहा कि दिल्ली के लोगों ने नकारात्मक राजनीति को नकार दिया है और प्रधानमंत्री श्री नरेन्द्र मोदी के ‘सबका साथ, सबका विकास’ कार्यक्रम पर अपनी मोहर लगा दी है। भाजपा के लिए यह विजय बेमिसाल है। मैं दिल्ली के लोगों के प्रति अनुग्रहित हूं। यह विजय मोदी जी के नेतृत्व की जय-जय है। लागों ने नकारात्मक राजनीति और बहानों की राजनीति को नकार दिया है और मोदी जी के ‘विजय रथ’ को आगे बढ़ाया है। इसने मोदी जी के नेतृत्व को मान्यता प्रदान की है।’’

श्री शाह ने कहा कि ‘हमारे विपक्षियों ने उम्मीद की थी कि प्रधानमंत्री नरेन्द्र मोदी की जीत दिल्ली में रुक जाएगी, परन्तु पार्टी कार्यकर्ताओं के अथक परिश्रम से हमने जीत हासिल की। इस विजय ने भाजपा के लिए दिल्ली में सरकार बनाने की नींव रख दी है। दिल्ली के लोगों का आभार प्रगट करते हुए उन्होंने कहा कि एमसीडी के तीनों निकायों में लोगों ने हमें अप्रत्याशित बहुमत प्रदान किया है।
