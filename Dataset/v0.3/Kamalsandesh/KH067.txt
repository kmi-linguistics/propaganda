पश्चिम बंगाल भाजपा पत्रिका और प्रकाशन विभाग ने 30 जुलाई 2017 को संपन्न प्रदेश कार्यकारिणी बैठक में राज्य भाजपा मुखपत्र ‘कमल बार्ता’ का शुभारंभ किया। प्रदेश की नई पत्रिका ‘कमल बार्ता’ का लोकार्पण प्रदेश अध्यक्ष श्री दिलीप घोष, राष्ट्रीय मंत्री श्री राहुल सिन्हा, प्रदेश महामंत्री (संगठन) श्री सुब्रत चट्टोपाध्याय, भाजपा की पार्टी पत्रिकाएं एवं प्रकाशन विभाग के राष्ट्रीय संयोजक और ‘कमल संदेश’ के कार्यकारी संपादक डॉ. शिव शक्ति बक्सी, राज्य प्रकाशन विभाग संयोजक श्री प्रणय राय एवं अन्य नेताओं की उपस्थिति में हुआ।

यही नहीं, 29 जुलाई 2017 को पार्टी कार्यालय में विभाग की एक बैठक प्रदेश महामंत्री (संगठन) श्री सुब्रत चट्टोपाध्याय तथा महामंत्री श्री सांतनु घोष एवं विभाग संयोजक श्री प्रणय राय की उपस्थिति में संपन्न हुई। साथ ही, पत्रिका से जुड़े बुद्धिजीवियों से विचार-विमर्श भी हुआ। डॉ. शिव शक्ति बक्सी ने भी कोलकाता स्थित राज्य भाजपा कार्यालय में संपन्न पश्चिम बंगाल भाजपा पत्रिका और प्रकाशन विभाग की बैठक को संबोधित किया।
