भारतीय जनता पार्टी के राष्ट्रीय अध्यक्ष श्री अमित शाह ने 2 नवंबर को नव कर्नाटक निर्माण परिवर्तन रैली को हरी झण्डी दिखाकर रवाना किया। यह 75 दिवसीय रैली है जो भाजपा कर्नाटक प्रदेशाध्यक्ष श्री बी. एस. येदियुरप्पा के नेतृत्व में संचालित की गई है।

2018 में विधानसभा चुनावों के लिए भाजपा प्रचार की शुरुआत करते हुए श्री अमित शाह ने कहा कि यह परिवर्तन रैली मुख्यमंत्री को बदलने की नहीं है, न ही सरकार बदलने की है, न ही विधायकों को बदलने की है, बल्कि यह कर्नाटक प्रदेश को बदलने की है। उन्होंने कहा कि इसका उद्देश्य किसानों और युवाओं की किस्मत बदलने का है, इसका उद्देश्य कानून व्यवस्था की स्थिति और राज्य में लोकायुक्त को शक्तिविहीन बनाना है, जो कांग्रेस सरकार के अधीन दुर्गति की स्थिति में पहुंच गई है।

कांग्रेस सरकार पर आरोप लगाते हुए उन्होंने कहा कि यह देश की सर्वाधिक भ्रष्ट सरकार है और उन्होंने कहा कि यह रैली कांग्रेस सरकार के नेतृत्व में सिद्धारमैय्या की कमियों, उनके भारी भ्रष्टाचार तथा कुशासन को उजागर करेगी।

उन्होंने कहा कि जहां कहीं भी भाजपा सत्ता में है, चाहे वह गुजरात, महाराष्ट्र, मध्यप्रदेश, झारखण्ड, छत्तीसगढ़, हरियाणा, गोवा, जम्मू और कश्मीर, उत्तर प्रदेश या झारखंड हो, वहां इसने शानदार शासन प्रस्तुत किया है और विकास के लिए कार्य किया है। कर्नाटक कोई पिछड़ा राज्य नहीं है, परन्तु पिछले पांच वर्षों में यहां का विकास ठप्प पड़ गया है। केन्द्र का भेजा पूरा धन लूट लिया गया है।

सिद्धारमैय्या सरकार ने भ्रष्टाचार का रिकार्ड स्थापित कर दिया है और लोगों को लूटा गया है। उन्होंने कहा कि सिद्धारमैय्या सरकार का ज्यादा समय 18वीं शताब्दी के मैसूर शासक टीपू सुलतान को 1 नवम्बर के दिन मनाने में अधिक बीत रहा है। श्री शाह ने कहा कि टीपू जयन्ती समारोह मना कर वे वोट बैंक की राजनीति कर रहे हैं।

भाजपा प्रदेशाध्यक्ष श्री बी.एस. येदियुरप्पा ने कहा कि वे प्रधानमंत्री श्री नरेन्द्र मोदी और पार्टी राष्ट्रीय अध्यक्ष श्री अमित शाह द्वारा राज्य को कांग्रेस से छुटकारा दिलाने की उम्मीद से यात्रा में सहभागी हो रहे हैं।

केन्द्र में मोदी सरकार के सत्ता में रहते हुए, अगर कर्नाटक में भाजपा सरकार रहती है तो हम विकास सुनिश्चित कर सकते हैं। उन्होंने कहा कि हमारा विजन कृषि क्षेत्र की रक्षा करना है और किसानों का जीवन-यापन करना है। किसानों की आय दुगुनी होनी चाहिए, प्रत्येक गांव में 24 घंटे जलापूर्ति होनी चाहिए। यह हमारे प्रधानमंत्री श्री मोदी और श्री अमित शाह का विजन रहा है। हम कर्नाटक को मॉडल राज्य बनाकर रहेंगे।

श्री येदियुरप्पा ने कहा कि रैली में अन्य वरिष्ठ राज्य और केन्द्रीय नेता भी भाग लेंगे। यह रैली बंगलौर से 2 नवम्बर 2017 को शुरू होगी और 28 जनवरी 2018 को राजधानी में वापस लौटने से पूर्व सभी 224 निर्वाचन क्षेत्रों में भी पहुंचेगी।

श्री येदियुरप्पा ने कहा कि कम से कम प्रत्येक बूथ से इस बड़ी रैली में तिपहिया वाहन शामिल होंगे, परन्तु पार्टी का इस प्रकार की रैली की अनुमति नहीं मिली है और न ही बंगलौर से लगभग 250 कि.मी. कोडागु जिले से पास करने की इजाजत मिल पाई है, जैसा कि पहले मूल यात्रा पथ में शामिल किया गया था। नगर में लाखों पार्टी कार्यकर्ता और समर्थक बंगलौर की बाइक रैली में शामिल होने के लिए जमा हो गए हैं।

बंगलौर से लगभग 60 कि.मी. दूर चन्नपटना से विधानसभा के एक विद्रोही कांग्रेस सदस्य और कुडाची के स्वतंत्र विधायक ने श्री अमित शाह की उपस्थिति में रैली में श्री पी. राजीव ने भाजपा में शामिल हो गए।

अन्य नेताओं के अलावा कर्नाटक भाजपा अध्यक्ष श्री बी. एस. येदियुरप्पा, केन्द्रीय मंत्री श्रीमती निर्मला सीतारमन, श्री अनन्त कुमार, श्री डी.वी. सदानन्द गौड़ा, श्री रमेश जिगजंगी, श्री ए.के. हेगड़े, श्री जगदीश शेट्टार, श्री के ईश्वरप्पा और श्री ए.आर. अशोक भी इस रैली में भाषण दिए। 
