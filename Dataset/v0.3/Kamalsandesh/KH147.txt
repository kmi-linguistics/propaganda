भाजपा के राष्ट्रीय अध्यक्ष श्री अमित शाह ने 22 दिसंबर को पूर्व केंद्रीय मंत्री श्री राजीव प्रताप रूडी को पार्टी का राष्ट्रीय प्रवक्ता नियुक्त किया। बिहार से लोकसभा सदस्य श्री रूडी पूर्व में भाजपा राष्ट्रीय प्रवक्ता एवं महासचिव जैसे महत्वपूर्ण पद पर रहे हैं।

श्री रूडी ने ट्वीट कर कहा, “प्रधानमंत्री श्री नरेंद्र मोदी और भाजपा अध्यक्ष श्री अमित शाह को धन्यवाद। मैं प्रधानमंत्री के नेतृत्व में सरकार की उपलब्धियों के प्रसार के लिए राष्ट्रीय प्रवक्ता के तौर पर जिम्मेदारी निर्वहन के लिए आशान्वित हूं।”

श्री रूडी अटल बिहारी वाजपेयी के नेतृत्व वाली भाजपा की अगुवाई वाली पहली राजग सरकार में मंत्री रहे हैं और मोदी सरकार में भी मंत्रीपद संभाल चुके हैं।
