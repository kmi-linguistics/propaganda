भारतीय जनता पार्टी ने 23 दिसंबर को नागालैंड और त्रिपुरा विधानसभा चुनाव के लिए प्रभारी नियुक्त कर दिए। भाजपा के राष्ट्रीय महासचिव एवं मुख्यालय प्रभारी श्री अरुण सिंह ने एक विज्ञप्ति जारी कर संगठनात्मक नियुक्ति की जानकारी दी। उन्होंने बताया कि भाजपा के राष्ट्रीय अध्यक्ष श्री अमित शाह ने केंद्रीय गृह राज्यमंत्री किरन रिजिजू को आगामी नागालैंड विधानसभा चुनाव प्रभारी एवं असम सरकार में वित्त एवं स्वास्थ्य मंत्री डॉ. हेमंत बिश्व सरमा को त्रिपुरा विधानसभा चुनाव प्रभारी नियुक्त किया है। गौरतलब है कि दोनों राज्यों में मार्च और अप्रैल में चुनाव होने हैं।
