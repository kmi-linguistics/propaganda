भारतीय जनता पार्टी के राष्ट्रीय अध्यक्ष श्री अमित शाह ने 18 अप्रैल को श्री राकेश सिंह, सांसद को भारतीय जनता पार्टी मध्य प्रदेश का अध्यक्ष नियुक्त किया। श्री राकेश सिंह ने निवर्तमान प्रदेश अध्यक्ष श्री नंदकुमार सिंह चौहान की जगह ली। श्री राकेश सिंह 2004 से जबलपुर संसदीय सीट से सांसद हैं। 2014 में वे तीसरी बार लोकसभा सदस्य निर्वाचित हुए।

गत 18 अप्रैल को मध्य प्रदेश भाजपा कार्यालय में प्रदेश भाजपा अध्यक्ष पद पर श्री राकेश सिंह ने पदभार ग्रहण किया। इस पदभार ग्रहण समारोह में मुख्यमंत्री श्री शिवराज सिंह चौहान, पूर्व प्रदेश अध्यक्ष श्री नंदकुमार सिंह चौहान, प्रदेश संगठन महामंत्री श्री सुहास भगत व कार्यकर्ता उपस्थित रहे।

संगठनात्मक नियुक्तियां

भाजपा राष्ट्रीय अध्यक्ष श्री अमित शाह ने 18 अप्रैल को मध्यप्रदेश भाजपा के पूर्व अध्यक्ष श्री नंदकुमार सिंह चौहान, सांसद; भाजपा राजस्थान प्रदेश के पूर्व अध्यक्ष श्री अशोक परनामी, विधायक; भाजपा आन्ध्र प्रदेश के पूर्व अध्यक्ष डाॅ. के. हरीबाबू, सांसद को भारतीय जनता पार्टी की राष्ट्रीय कार्यसमिति का सदस्य नियुक्त किया।

‘कार्यकर्ता भाव बना रहे’

भाजपा मध्य प्रदेश के नए अध्यक्ष श्री राकेश सिंह ने कहा कि मुझ जैसे सामान्य कार्यकर्ता को प्रदेश अध्यक्ष जैसी महत्वपूर्ण जिम्मेदारी सौंपी गई है। उसके लिए राष्ट्रीय नेतृत्व और प्रदेश नेतृत्व का आभारी हूं। मध्यप्रदेश संगठन मनीषियों की कर्मभूमि है। जिसके कारण पूरे देश में मध्यप्रदेश के संगठन की पहचान एक आदर्श संगठन के रूप में हुई है। श्री कुशाभाऊ ठाकरे, श्री नानाजी, श्री सुंदरलाल पटवा जैसे वरिष्ठों की विरासत हमें मिली है। उस विरासत पर हमें गर्व होता है। भाजपा के सभी पदाधिकारी कार्यकर्ता भाव से कार्य करके जनमानस पर अमिट छाप अंकित करते हैं। यही हमारे लिए बड़ी उपलब्धि है जो पार्टी के विस्तार पार्टी को सर्वस्पर्शी और सर्वग्राही बनाने में कामयाब हुई है। जिम्मेदारी और पद आते जाते हैं। यह मात्र एक प्रक्रिया है। इसका परिणाम तो हमें कार्यकर्ताओं के सहयोग और प्रदेश की जनता के आशीर्वाद से मिशन 2018 की सफलता के रूप में मिलेगा।

मिशन 2019 में प्रधानमंत्री श्री नरेन्द्र मोदी के नेतृत्व में गठन के रूप में प्राप्त करने के लिए प्राणपण से जुटना है। पार्टी ने कार्यकर्ताओं का निर्माण किया है। कार्यकर्ता भाव बना रहे। इसके लिए हमें सतत संवेदनशीलता का परिचय देना होगा। कार्यकर्ता ही हमारी पूंजी है। कार्यकर्ता होने का भाव हमें अपनी जिम्मेदारी को निभाने के लिए प्रेरित करता है। उन्होंने कहा कि प्रदेश में हर मतदान केन्द्र पर कार्य करने वाला कार्यकर्ता ही प्रदेश अध्यक्ष की भावना के साथ जुटकर हमारा सहयोग करेगा और पार्टी अपने मिशन में सफल होगी। मुख्यमंत्री श्री शिवराज िसंह चौहान के नेतृत्व में प्रदेश में चौथी बार सरकार और 2019 में पुनः श्री नरेन्द्र मोदी को प्रधानमंत्री बनायेंगे। श्री नंदकुमार िसंह चौहान ने परिश्रम की पराकाष्ठा कर प्रदेश भर के कार्यकर्ताओं में ऊर्जा का संचार किया। मध्यप्रदेश में हमने जो चुनाव जीते हैं, उनमें कार्यकर्ताओं के परिश्रम के साथ श्री नंदकुमार सिंह चौहान की महत्वपूर्ण भूमिका रही है। आगे भी उनका मार्गदर्शन हमेशा मिलता रहेगा ।
