प्रधानमंत्री श्री नरेन्द्र मोदी के नेतृत्व में भाजपा सरकार के तीन वर्ष पूरे हो चुके हैं, परन्तु विरोधी तक भी उन पर भ्रष्टाचार का आरोप नहीं लगा सके हैं। मोदी जी ने जाति, परिवार प्रभुत्व, तुष्टिकरण और वोट बैंक की राजनीित की जगह पूरे देश में परफॉर्मेंस की राजनीति को मुख्यधारा से जोड़ा है।

मुम्बई के एक दिन के प्रवास के दौरान 27 अगस्त, 2017 को भाजपा राष्ट्रीय अध्यक्ष श्री अमित शाह बांद्रा के गणेश मंडल, लालबागचा राजा गणेश मंडल गए और वहां उन्होंने नरीमन प्वाइंट पर एकत्र हुए पार्टी कार्यकर्ताओं को सम्बोधित किया। श्री शाह ने कार्यकर्ताओं को सम्बोधित करते हुए कहा– ‘‘श्री नरेन्द्र मोदी के नेतृत्व में भाजपा सरकार के तीन वर्ष पूरे हो चुके हैं, परन्तु विरोधी तक भी उन पर भ्रष्टाचार का आरोप नहीं लगा सके हैं।”

श्री शाह ने प्रधानमंत्री की सराहना करते हुए कहा कि उन्होंने जाति, परिवार प्रभुत्व, तुष्टिकरण और वोट बैंक की राजनीित की जगह पूरे देश में परफॉर्मेंस की राजनीति को मुख्यधारा से जोड़ा है।

श्री शाह ने पूर्व कांग्रेस–नीत यूपीए सरकार के 12 लाख करोड़ से भी अधिक घोटालों की घोर निंदा की। उन्होंने कहा कि मोदी जी के परिवार ने कभी भी अपने पद का दुरुपयोग नहीं किया। ऐसे कुछ ही नेता होते हैं जो अपने निजी जीवन में इतने उच्च शुचिता के स्तर पर रह पाते हैं।

मनमोहन सिंह सरकार में प्रत्येक मंत्री अपने आपको प्रधानमंत्री समझता था और प्रधानमंत्री को किसी ने प्रधानमंत्री नहीं समझा। श्री नरेन्द्र मोदी ने प्रधानमंत्री पद की गरिमा को पुन: बहाल किया। उन्होंने कहा कि यह सरकार निर्णायक, पारदर्शी, गतिशील और भरोसेमंद सरकार है।

श्री शाह ने कहा कि सरकार-निर्माण का कार्य बहुत सरल है परन्तु एक आम आदमी को पार्टी कार्यकर्ता में परिवर्तित करना मुश्किल कार्य होता है। प्रधानमंत्री श्री मोदी ने हजारों कार्यकर्ताओं का निर्माण किया और संगठन की गरिमा को बढ़ाया।

श्री मोदी के कार्यों की सराहना करते हुए श्री अमित शाह ने कहा कि गुजरात के मुख्यमंत्री की शपथ लेने से पूर्व श्री नरेन्द्र मोदी कभी भी किसी काॅलेज चुनाव या किसी ग्राम पंचायत के सरपंच का चुनाव नहीं जीते थे। उनके पास किसी प्रकार का अनुभव नहीं था, परन्तु अपनी श्रद्धा, कठिन परिश्रम और वचनबद्धता के बल पर उन्होंने भाजपा को अजेय पार्टी बना दिया। श्री मोदी ने बूथ–स्तरीय पार्टी कार्यकर्ताओं के सशक्तिकरण पर ध्यान दिया।

श्री शाह ने कहा कि जब पिछली सरकार भ्रम में थी कि कृषि नीति को बढ़ावा दिया जाए या उद्योगों एवं गरीबों के हित में सुधार लाने के लिए कल्याणकारी कदम उठाए जाएं, तो मोदी जी ने कृषि सेक्टर की नीति को क्रियान्वित किया और उद्योगों को बढ़ावा दिया और साथ ही नीतियों में भी सुधार लाया।

उन्होंने आगे कहा कि मोदी जी ने राजनीति का स्तर बदल दिया। उन्होंने प्रधानमंत्री के पद की गरिमा को बढ़ाया, जो डा. सिंह के समय में खो गई थी।

श्री अमित शाह ने आगे कहा कि यह विकास की राजनीति के परिवर्तन की शुरुआत थी, जिसके कारण मोदी जी विश्व के राजनेता बन गए। विश्व भर के देशों में मोदी जी के भाषण का सम्मान हुआ, यह भाजपा या मोदी के सम्मान की बात नहीं थी, बल्कि यह भारत के 125 करोड़ लोगों का सम्मान था।
