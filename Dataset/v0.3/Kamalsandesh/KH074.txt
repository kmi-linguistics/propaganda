भारतीय जनता पार्टी के राष्ट्रीय अध्यक्ष श्री अमित शाह ने 24 अगस्त को केन्द्रीय वित्त मंत्री श्री अरुण जेटली को गुजरात विधानसभा चुनाव का प्रभारी नियुक्त किया। साथ ही, केन्द्रीय ग्रामीण विकास मंत्री श्री नरेंद्र सिंह तोमर, केंद्रीय रक्षा मंत्री श्रीमती निर्मला सीतारमण, केंद्रीय पूर्वोत्तर क्षेत्र विकास राज्य मंत्री श्री जितेंद्र सिंह और केंद्रीय कॉर्पोरेट मामलों के राज्य मंत्री श्री पीपी चौधरी को सह प्रभारी बनाया गया।

कर्नाटक विधानसभा चुनाव के लिए केन्द्रीय मानव संसाधन विकास मंत्री श्री प्रकाश जावडेकर को प्रभारी नियुक्त किया गया, साथ ही केन्द्रीय ऊर्जा मंत्री श्री पीयूष गोयल सह-प्रभारी बनाए गए।

केन्द्रीय सामाजि‍क न्याय एवं अधिकारिता मंत्री श्री थावरचंद गहलोत को हिमाचल प्रदेश का चुनाव प्रभारी बनाया गया।

वहीं, 6 सितम्बर को केन्द्रीय पर्यटन राज्य मंत्री (स्वतंत्र प्रभार) श्री अल्फोंस कनन्नथानम को मेघालय का चुनाव प्रभारी नियुक्त किया गया।

गौरतलब है कि चारों राज्यों में विधानसभा चुनाव आसन्न हैं। गुजरात में जहां भाजपा 2001 से सत्ता में बनी हुई है, वहीं हिमाचल, कर्नाटक और मेघालय में कांग्रेस की सरकार है।
