भारत सरकार की सोमवार की प्रेस कांफ्रेंस में परिवार एवं स्वास्थ्य कल्याण मंत्रालय के संयुक्त सचिव लव अग्रवाल ने बताया कि देश भर में कोरोना संक्रमण के कुल मामले 9,152 हो चुके हैं जबकि 308 लोगों की मौत हो चुकी है। पिछले 24 घंटे में देश भर में 796 नए मामले सामने आए हैं और 35 लोगों की मौत हुई है, वहीं 141 लोग ठीक हुए हैं। अब तक 857 लोग इलाज से ठीक हो चुके हैं।

वहीं स्वास्थ्य मंत्रालय ने ये बताया कि 2,00,612 टेस्ट हो गए हैं और देश के सामने अगले छह सप्ताह तक टेस्टिंग करने में कोई संकट नहीं है। लेकिन ये जानकारी नहीं दी गई कि ये कितनी टेस्टिंग किट्स हैं और प्रति सप्ताह या प्रतिदिन कितने लोगों के टेस्ट अगले 6 सप्ताह तक हो सकेंगे। देखिए सरकार की प्रेस कांफ्रेंस… 
