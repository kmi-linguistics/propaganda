कर्नाटक में विधानसभा चुनाव को लेकर सोशल मीडिया वेबसाइट ट्विटर पर छाया रहा। ट्विटर पर पिछले तीन सप्ताह में लगभग 30 लाख से अधिक बार कर्नाटक चुनाव का जिक्र हुआ। इसके साथ ही यह यह चुनाव ट्विटर पर सबसे अधिक चर्चित राज्यों के चुनावों में से एक बन गया है। प्रधानमंत्री नरेंद्र मोदी ट्विटर पर सबसे उल्लिखित हस्ती के रूप में उभर कर सामने आए, जबकि पूर्व मुख्यमंत्री सिद्धारमैया ट्विटर पर सबसे उल्लिखित उम्मीदवार रहे।

SC का येदियुरप्पा की शपथ पर रोक से इनकार, आज 2 बजे तक सौंपनी होगी विधायकों की लिस्ट

टि्वटर के बयान में कहा गया है कि 25 अप्रैल से 15 मई के दौरान उसके उपयोक्ताओं ने 30 लाख से अधिक बार # कर्नाटक इलेक्शन 2018 के संबंध में चर्चा की। इनमें से सबसे अधिक, 51 फीसदी भाजपा से जुड़े रहे। जबकि  42 फीसदी ट्वीट कांग्रेस और सात फीसदी जेडीएस से संबद्ध रहे। इसके अनुसार कर्नाटक के इन विधानसभा चुनावों पर देश भर से उसके उपयोक्ताओं में उत्सुकता देखने को मिली जिन्होंने सम्बद्ध चर्चाओं आदि में भाग लिया। उल्लेखनीय है कि कर्नाटक में 222 सीटों के लिए 12 मई को मतदान हुआ और नतीजे 15 मई को आए। 

SC में कर्नाटक की जंग:आधी रात से सुबह तक चली सुनवाई,जानें 10 बड़ी बातें
मतगणना में किसी भी पार्टी को बहुमत नहीं मिला। इसके बाद सरकार बनाने के लिए जोड़ तोड़ शुरू हो गई। कांग्रेस ने जेडीएस को समर्थन देने की घोषणा कर दी, लेकिन राज्यपाल ने चुनाव में सबसे अधिक सीटों पर चुनाव जीती भाजपा को सरकार बनाने का न्यौता दिया। इस पर कांग्रेस सुप्रीम कोर्ट पहुंच गई और रात में ही इसपर सुनवाई हुई। कोर्ट ने बीएस येदियुरप्पा के शपथ पर रोक लगाने से इनकार कर दिया। इसे लेकर भी लोग रातभर ट्विटर पर एक्टिव रहे।  
