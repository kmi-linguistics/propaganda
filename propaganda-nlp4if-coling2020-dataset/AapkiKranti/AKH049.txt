आम आदमी पार्टी(आप) पंजाब के सीनियर नेता और विधायक अमन अरोड़ा ने राज्य के कांग्रेसी मंत्रियों और विधायकों को चुनौती दी है कि उनकी ओर से आबकारी राजस्व में 600करोड़ रुपए के घाटे के लिए जिन अफसरों को आरोपी ठहराया गया था, वह अपने आरोप साबित करें, क्योंकि मुख्यमंत्री कैप्टन अमरिन्दर सिंह की हाजिरी में उन अफसरों को कालीन चिट्ट मिल चुकी है।

पार्टी हेडक्वार्टर से जारी बयान के द्वारा अमन अरोड़ा ने कहा, ‘‘कैबिनेट मंत्री सुखजिन्दर सिंह रंधावा, चरनजीत सिंह चन्नी और मुख्य मंत्री के सलाहकार राजा वडि़ंग समेत जितना मंत्रियों और विधायकों को आबकारी घाटे के लिए मुख्य सचिव समेत अफसरों को आरोपी ठहराया था, वह आरोप साबित करे या फिर पंजाब के लोगों और सम्बन्धित अफसरशाही से माफी मांगें।’’

अमन अरोड़ा ने कहा कि सत्ताधारी कांग्रेसी पंजाब के लोग को गुमराह करके असली मुद्दों और माफिया राज की अंधी लूट से ध्यान भटका रहे हैं। उन्होंने कहा कि आम आदमी पार्टी सिर्फ आबकारी विभागों में ही कम से कम 7000करोड़ रुपए के वार्षिक घाटे के लिए लंबे समय से माफिया राज को जिम्मेदार ठहराती आ रही है, जिसको पहले बादल परिवार की सरप्रस्ती थी और अब कैप्टन अमरिन्दर सिंह की है।

अमन अरोड़ा ने कहा कि बड़े-बड़े आरोप लगाने वाले कांग्रेसी मंत्री और तथाकथित सलाहकार अपने मुख्य मंत्री कैप्टन अमरिन्दर सिंह से यही स्पष्टीकरण ले लें, कि यदि आबकारी घाटे के लिए अफसरशाही जिम्मेदार नहीं है तो फिर कौन है? 
