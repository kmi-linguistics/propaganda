आम आदमी पार्टी(आप) पंजाब के राज्य प्रधान और संसद मैंबर भगवंत मान ने पंजाब सरकार की ओर से सभी सरकारी कर्मचारियों समेत ठेका आधारित (कंट्रैक्ट) और आऊट सोर्सिंग पर आधारित कच्चे मुलाजिमों को ‘कोरोना शहीद’ के तौर पर 50लाख रुपए का मुआवजा देने के ऐलान का स्वागत करते हुए इसको पीआरटीसी के मृतक चालक मनजीत सिंह के हक में शुरू की मुहिम का साकारात्मिक प्रभाव बताया है। पार्टी हेडक्वार्टर से जारी बयान के द्वारा भगवंत मान ने कहा कि जब कोरोना महामारी के दौरान श्री हजूर साहिब में फंसी संगत को लेने जा रहे पीआरटीसी के चालक मनजीत सिंह की रास्ते में मौत हो जाने के उपरांत पंजाब सरकार ने इस मृतक चालक के परिवार को सिर्फ 10लाख रुपए का ऐलान किया तो आम आदमी पार्टी ने पहली मई(मजदूर दिवस) पर पंजाब भर में ‘मैं भी मनजीत सिंह हूं’ मुहिम के अंतर्गत मनजीत सिंह को भी ‘कोरोना शहीद’ के तौर पर 50लाख रुपए की मुआवजा राशि और परिवार के योग्य मैंबर को सरकारी नौकरी देने की मांग की थी।

भगवंत मान ने कहा कि विपक्ष के तौर पर ‘आप’ द्वारा शुरू की उस मुहिम का साकारात्मिक प्रभाव यह रहा कि मुख्य मंत्री कैप्टन अमरिन्दर सिंह ने आज(रविवार) को ऐलान किया है कि कोरोना वायरस के विरुद्ध अगली कतार में खड़े हो कर लड़ाई लड़ते हुए जान गवा बैठे कंट्रैक्ट और आऊट सोर्सिंग कर्मचारियों समेत सभी सरकारी कर्मचारियों को 50लाख रुपए का मुआवजा दिया जाएगा।

भगवंत मान ने कहा कि आम आदमी पार्टी कैप्टन सरकार के इस प्रशंसनीय फैसले का स्वागत करती है। भगवंत मान ने कहा कि मुख्य विपक्ष के तौर पर आम आदमी पार्टी बुनियादी जिम्मेदारी निभाते हुए लोगों के मसले सरकार के कानों तक पहुंचाती है और राजनैतिक दबाव बनाती है। उन्होंने कहा कि जब सरकार लोगों के मुद्दे और मसले नजर अन्दाज करती है तो सरकार की हर तरफ आलोचना और घेराबन्दी करनी ‘आप’ की ड्यूटी है, परंतु जब सरकार लोग हित में कोई कदम उठाती है तो ‘आप’ उस फैसले की प्रशंसा करने में भी कोई गुरेज नहीं करती। 
