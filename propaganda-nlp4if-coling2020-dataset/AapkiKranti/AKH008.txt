दिल्ली सरकार ने शराब बिक्री के लिए अब ई-टोकन सिस्टम लागू किया है, यह सिस्टम शराब की दुकानों पर लग रही भीड के मद्देनजर लिया है, ताकि दुकानों पर नियमानुसार सोशल डिस्टेंसिंग का पालन कराया जा सके। इसके लिए सरकार ने एक वेब लिंक https://www.qtoken.in जारी किया है। इस लिंक पर जाकर शराब खरीदने का इच्छुक कोई भी व्यक्ति अपनी जानकारी भर कर शराब खरीदने का समय ले सकता है। उसकी मोबाइल पर ई-कूपन भेज दिया जाएगा।

गौरतलब है कि तीसरे लॉकडाउन में केंद्र सरकार ने कुछ रियायतें दी हैं। इसमें कुछ शर्तों के साथ शराब की दुकानों को खोलने की भी छूट दी गई है। केंद्र सरकार की गाइडलाइंस का पालन करते हुए दिल्ली सरकार ने सोमवार से दिल्ली में स्थित करीब 200दुकानों को खोलने की अनुमति दे दी है। दुकानों के खुलने के बाद कुछ जगहों पर सोशल डिस्टेंसिंग का पालन नहीं होने की शिकायतें भी आईं। साथ ही दिल्ली सरकार ने 200 दुकानों को खोलने का आदेश दिया गया था, लेकिन भीड़ के कारण तकरीबन 50दुकानें ही खुल पाईं। दिल्ली सरकार ने इन समस्याओं के समाधान के मद्देनजर ई-कूपन सिस्टम से शराब बिक्री कराने का फैसला लिया है, ताकि दुकानों पर सोशल डिस्टेसिंग का पालन कराया जा सके और कोरोना के फैलाव को रोका जा सके। लिहाजा, दिल्ली सरकार ने एक वेब लिंक https://www.qtoken.in जारी किया है। अगर आप शराब खरीदना चाहते हैं, तो इस वेब लिंक पर जाकर दुकान पर शराब खरीदने के लिए जाने का समय ले सकते हैं। आपकों दुकान पर जाने के समय का एक ई-कूपन आपके मोबाइल पर भेजा जाएगा। आप निर्धारित समय के बीच दुकान पर जाएं और आपको शराब खरीदने के लिए लंबी लाइन नहीं लगानी पड़ेगी। वेब लिंक पर अपना नाम और मोबाइल नंबर के साथ अपने नजदीकी शाॅप का पता सहित नाम अंकित करना होगा। 
