आज पूरी दुनिया कोरोना महामारी से लड़ रही है। भारत मे कोरोना संक्रमण बढ़कर 50000 पार कर चुका है। जनता खाने-पीने के लिए ज़िन्दगी से लड़ रही है, ऐसे में राजस्थान सरकार के प्राइवेट स्कूल अपनी जेबें भरने के लिए छात्र-अभिभावकों को तीन महीने(अप्रैल-मई-जून) की फीस जमा करने के लिए दबाव बना रहे है। आम आदमी पार्टी(राजस्थान) प्रदेश प्रवक्ता व कार्यकारिणी सदस्य महेंद्र मीना ने बताया कि प्रदेश में जगह-जगह से ख़बर मिल रही है कि प्राइवेट स्कूल तीन महीने की फीस जमा करवाने की मांग कर रहे है। इसलिए आम आदमी पार्टी ने गोविंद सिंह डोटासरा(शिक्षा मंत्री, राजस्थान सरकार) को ई-मेल द्वारा ज्ञापन देकर जांच कमिटी का गठन करने की मांग की है, ताकि प्रदेश के सभी प्राइवेट स्कूलों की जांच हो सके और दोषियों के खिलाफ कठोर कार्यवाही की जाए। महेंद्र मीना ने कहा कि राजस्थान सरकार ने निजी स्कूलों को निर्देश दिए है कि 15मार्च के बाद वसूली जाने वाली फीस जून तक स्थगित कर दी जाए। ऐसे में अब राजस्थान में प्राइवेट स्कूलों द्वारा फीस जुलाई में ली जाएगी, ताकि कोरोना महामारी की वजह से जनता के काम-धंधे बंद है, उनको फीस भरने से राहत मिल सके। प्रदेश सरकार के आदेशों को अनदेखा कर कुछ प्राइवेट स्कूल अभिभावकों को 3महीने की फीस जमा करने के लिए दबाव बना रहे है, यह सरासर गलत है। अलवर जिले के 2स्कूलों द्वारा अभिभावकों को भेजे गए मैसेज की कॉपी भी मेल कर दी है। स्कूलों के नाम-1 चिनार पब्लिक स्कूल और 2 सेंट अंसलेम्स सी.सै.स्कूल, अलवर(St. Anselms Sr. Sc. School) है, जिनकी जानकारी हमने शिक्षा मंत्री जी को दी है, ताकि इनके खिलाफ कार्यवाही हो सके। 
