दिल्ली के श्रम मंत्री गोपाल राय ने आज शुक्रवार को कंस्ट्रक्शन मजदूरों के पंजीकरण और नवीनीकरण के लिए एक वेब पोर्टल को लांच किया। अब दिल्ली में रहने वाले कंस्ट्रक्शन कार्य से जुड़े मजदूर दिल्ली बिल्डिंग एवं अन्य निर्माण श्रमिक बोर्ड में कल(16मई) से अपना नया पंजीकरण या नवीनीकरण करा सकते हैं। कैबिनेट मंत्री गोपाल राय ने कहा कि इसके लिए ई-डिस्ट्रिक्ट पोर्टल www.edistrict.delhigovt.nic.in पर जाना होगा। यहां कई अन्य सुविधाएं हैं, जिसमें से नवीनीकरण के लिए 62नंबर और नया पंजीकरण के लिए 63नंबर पर क्लिक करना होगा। पंजीकरण की प्रक्रिया पूरी होने के 10दिन बाद सोशल डिस्टेंसिंग का पालन करते निर्धारित स्थान पर सभी मूल प्रमाण पत्रों को लेकर सत्यापन के लिए आना होगा और सत्यापन के बाद उन्हें लेबर कार्ड दे दिया जाएगा। इसके बाद वे सरकारी से दी जा रही सभी सुविधाएं प्राप्त कर सकेंगे। वेब पोर्टल लांच करने के दौरान दिल्ली के श्रम मंत्री गोपाल राय ने कहा कि दिल्ली के अंदर बड़े पैमाने पर निर्माण कार्यों में मजदूर काम करते हैं। इन्हें कंस्ट्रक्शन वर्कर भी कहते हैं। पूर्व में इनका रजिस्ट्रेशन काउंटर पर जाकर होता था। दिल्ली में लगभग 40000 कंस्ट्रक्शन वर्कर अभी पंजीकृत हैं। जिनको इस कोरोना वायरस के चलते लॉकडाउन की स्थिति में पिछले महीने पांच-पांच हजार रुपये की सहायता दी गई थी, और इस महीने भी इन्हें पांच-पांच हजार रुपये की मदद दी जा चुकी है। वहीं, दिल्ली में बहुत सारे कंस्ट्रक्शन मजदूर हैं, जिनका अभी तक पंजीकरण नहीं हुआ है। कई सारे लोग ऐसे हैं, जिनका हर साल नवीनीकरण करना पड़ता है। उनका अभी नवीनीकरण नहीं हो पाया है। ऐसे में सरकार ने कल(16मई) से ऑनलाइन पंजीकरण और नवीनीकरण की प्रक्रिया को एक साथ शुरू करने का निर्णय लिया है। जिन लोगों का पहले पंजीकरण हुआ था और इस समय उसकी वैधता अवधि खत्म हो चुकी है। वे लोग भी इस ऑनलाइन पोर्टल पर जाकर अपने नवीनीकरण के लिए आवेदन दे सकते हैं। वहीं, जो लोग नया पंजीकरण कराना चाहते हैं, वे लोग भी इस पोर्टल पर जाकर अपना पंजीकरण करा सकते हैं। श्रम मंत्री गोपाल राय ने कहा कि इसके लिए दिल्ली सरकार की ऑनलाइन वेबसाइट हैं। वेब पोर्टल एड्रेस www.edistrict.delhigovt.nic.in पर क्लिक करना होगा। इस पर दिल्ली सरकार का ई-डिस्ट्रिक्ट पोर्टल खुल जाएगा। इस पोर्टल के खुलने के बाद पंजीकरण के विकल्प पर क्लिक करेंगे। जब पंजीकरण के लिए क्लिक करेंगे, तो एक पेज खुलेगा और उसमें पंजीकरण करना होगा। इसमें मांगी जा रही जानकारियों को भरेंगे और इसके बाद पंजीकृत हो जाएंगे। सरकार के ई-पोर्टल पर कई अन्य सुविधाएं हैं। इसमें से 62नंबर पर जाकर जब क्लिक करेंगे, तो नवीनीकरण की प्रक्रिया शुरू हो जाएगी। इसी तरह, 63नंबर पर क्लिक करने पर नया पंजीकरण की प्रक्रिया कर सकेंगे। इस तरह 62नंबर और 63नंबर पर नवीनीकरण और नए पंजीकरण की प्रक्रिया को कर सकते हैं। कैबिनेट गोपाल राय ने कहा है कि इस पंजीकरण में आवेदक को अपना नाम व पूरा पता के साथ ही, उन्हें स्व-घोषणा का कॉलम भरना होगा। इसके अलावा, अपने एड्रेस का प्रमाण पत्र और जन्म का प्रमाण पत्र, बैंक अकाउंट का प्रमाण पत्र भी अपलोड करना होगा। इसके साथ ही 90दिनों तक काम करने का नियोक्ता या किसी यूनियन से मिला प्रमाण पत्र अपलोड करना होगा। यह अपलोड करने के बाद आवेदक एक बार इसकी जांच कर लें। आवेदन में दी गई सभी जानकारियां सही हैं, तो उसे सबमिट(प्रस्तुत) कर दें। इसके बाद उन्हें एक ओटीपी नंबर मिल जाएगा। वह ओटीपी नंबर डालते ही उनका पंजीकरण फार्म पूरा हो जाएगा और वे इसका प्रिंट आउट ले लें। इसके बाद उनका सत्यापन किया जाएगा। पंजीकृत फार्म पर ही लिखा होगा कि उन्हें किस दिन और कहां पर सत्यापन के लिए अपने सभी मूल प्रमाण पत्रों को लेकर भौतिक रूप से उपस्थित होना होगा। सत्यापन के लिए करीब 10दिन बाद की तारीख दी जाएगी। इसके अलावा, सभी को हम एसएमएस भेज कर भी सूचना देंगे कि उन्हें कब, कहां और कितने बजे तक पहुंचना है। वहां काउंटर पर सभी के सत्यापन की सभी प्रक्रिया पूरी की जाएगी। उसके बाद उन्हें एक कार्ड दे दिया जाएगा, जिसके आधार पर सभी सुविधाएं दी जाएंगी।

कंस्ट्रक्शन वर्क की श्रेणी में आ रहे यह लोग कर सकेंगे पंजीकरण

श्रम मंत्री गोपाल ने बताया कि कंस्ट्रक्शन वर्कर की श्रेणी में जो लोग आते हैं और अपना पंजीकरण कर सकते हैं, उसमें बढ़ई, कारपेंटर, वायर बाइंडर, कंस्ट्रक्शन साइट पर तैनात चैकीदार, कंक्रीट मिक्सर पर काम करने वाले लोग, क्रेन ऑपरेटर, इलेक्ट्रीशियन, फीटर, लोहार, पंप ऑपरेटर, राजमिस्त्री, टाइल्स स्टोर फीटर, बेलदार, बेल्डर, मजदूर और कुली शामिल हैं। यह सभी लोग ई-डिस्ट्रिक्ट पोर्टल पर जाकर ऑनलाइन अपना पंजीकरण या नवीनीकरण करा सकते हैं। पंजीकरण और नवीनीकरण की प्रक्रिया कल से शुरू हो जाएगी। उसके 10दिन बाद उन्हें सत्यापन के लिए बुलाया जाएगा और उन्हें वहीं पर कार्ड दे दिया जाएगा। 
