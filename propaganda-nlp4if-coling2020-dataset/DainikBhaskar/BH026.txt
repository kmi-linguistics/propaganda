मध्य प्रदेश में पोस्टर पॉलिटिक्स शुरू हो गई है। अब भोपाल में सांसद प्रज्ञा सिंह ठाकुर के गुमशुदगी के पोस्टर लगे मिले हैं। यह पोस्टर शहर के कुछ हिस्सों में लगाए गए हैं। भोपाल की सांसद इस पूरे कोरोना संकट में अब तक जनता के सामने नहीं आई हैं। 

पोस्टर में लिखा गया है कि कोरोना महामारी में भोपाल की जनता परेशान, सांसद प्रज्ञा ठाकुर कहां लापता हैं। हालांकि, ये पोस्टर शहर में किसने लगवाए हैं, इसको लेकर अभी कोई खुलासा नहीं हुआ है। ये पहली बार नहीं है जब किसी नेता की गुमशुदगी के पोस्टर लगे। भाजपा नेता ज्योतिरादित्य सिंधिया, पूर्व सीएम कमलनाथ और उनके बेटे सांसद नकुलनाथ की गुमशुदगी के भी पोस्टर लग चुके हैं। सिंधिया समर्थक इमरती देवी के भी लापता होने के पोस्टर लगे थे।
