भारत ने रविवार को पाकिस्तान के प्रधानमंत्री इमरान खान को इस बयान के लिए जमकर फटकार लगाई है जिसमें उन्होंने कहा था कि देश में कोरोना वायरस महामारी के बीच मुस्लिमों को निशाना बनाया जा रहा है।

घरेलू मामलों से ध्यान भटकाने के लिए बेतुका बयान  विदेश मंत्रालय के प्रवक्ता अनुराग श्रीवास्तव ने कहा कि पाकिस्तानी प्रधानमंत्री का यह बेतुका बयान अपने घरेलू मामलों से ध्यान भटकाने की कोशिश है। इमरान खान ने ट्वीट कर भारत सरकार पर कोरोना महामारी की आड़ में मुस्लिमों को निशाना बनाने का आरोप लगाया था।

अपने देश में अल्पसंख्यकों की दयनीय हालात पर ध्यान दें 

श्रीवास्तव ने कहा कि इमरान खान कोरोना से लड़ने की जगह आधारहीन आरोप लगा रहे हैं। इमरान खान को अपने देश में अल्पसंख्यकों की दयनीय हालात पर ध्यान देना चाहिए, जहां उनके साथ घोर भेदभाव होता है। सीमा पार आतंकवाद को बंद करे पाकिस्‍तान  

इमरान ने इससे पहले जम्मू कश्मीर के लिए भारत के डोमिसाइल नियमों की आलोचना की थी और इसे केंद्र शासित प्रदेश की जनसांख्यिकी को बदलने का प्रयास बताया था। तत्‍कालीन विदेश मंत्रालय के प्रवक्ता रवीश कुमार ने कहा था कि यह स्पष्ट है पाकिस्तान इसमें कोई भी पक्ष नहीं है। अगर पाकिस्तान वास्तव में जम्मू और कश्मीर के लोगों की भलाई चाहता है, तो वह सीमा पार आतंकवाद को खत्म करे और झूठे प्रचार से बाज आए। इमरान की भारत के खिलाफ आदत बन चुकी है आरोप लगाने की  

इमरान खान  जम्‍मू-कश्‍मीर से अनुच्‍छेद 370 लगाए जाने के बाद उनके आधारहीन आरोप बढ़ गए हैं। जबकि उनके आरोपों को दुनिया सुनने को तैयार नहीं है। वह न ओरापों को लेकर संयुक्‍त राष्‍ट्र जैसी संस्‍था में भी जा चुके हैं, जहां उन्‍हें मुंह की खानी पड़ी। अभी कुछ दिनों पहले पाकिस्‍तान में रहने वाले अल्‍पसंख्‍यक हिंदुओं, सिखों और ईसाइयों ने आरोप लगाया था कि उन्‍हें वहां लगे लॉकडाउन के दौरान राशन नहीं दिया जा रहा है और उनके साथ भेदभाव किया जा रहा है।  आए दिन गोलीबारी करता रहता है पाकिस्‍तान  

जब पूरी दुनिया कोरोना वायरस महामारी से जूझ रही है, ऐसे में पाकिस्‍तान भारत पर आए दिन गोलीबारी कर अपने आतंकियों को भेजने की कोशिश करता रहता है। इसको लेकर थल सेना अध्‍यक्ष जनरल मनोज मुकुंद नरवाने फटकार लगा चुके हैं। पिछले कुछ दिनों से सीमा पार से पाकिस्तानी सेना लगातार भारत के नागरिक ठिकानों पर अकारण गोलीबारी कर रही है। जम्मू व कश्मीर के एक गांव में इस तरह की गोलाबारी से तीन भारतीय नागरिकों की मौत हो गई थी। 
