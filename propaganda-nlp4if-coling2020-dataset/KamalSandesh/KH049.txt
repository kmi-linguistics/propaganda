भा
रतीय जनता पार्टी संसदीय बोर्ड प्रधानमंत्री श्री नरेन्द्र मोदी जी के नेतृत्व में पार्टी को विधानसभा चुनावों में मिले अभूतपूर्व जनसमर्थन के लिए प्रदेशों की जनता का हार्दिक आभार एवं अभिनन्दन करती है। यह जनादेश श्री नरेन्द्र मोदी के प्रति देश के करोड़ों गरीबों की श्रद्धा का द्योतक है। इस जनादेश से श्री नरेन्द्र मोदी जी के कठोर परिश्रम, निस्वार्थ, दूरदृष्टि पूर्ण नेतृत्व एवं करोड़ों गरीबों के प्रति उत्कर्ष करने वाली संवेदनशील नीतियों को जनमानस की स्वीकृति प्राप्त हुयी है। निश्चित रूप से इस जनादेश से श्री नरेन्द्र मोदी देश में सर्वस्वीकृत जननायक के रूप में उभरे हैं।

संसदीय बोर्ड इस जनादेश को अभूतपूर्व मानती है, समाज के सभी राजनैतिक एवं सामाजिक ताकतों को जोड़ते हुए, हर वर्ग, चाहे गरीब या अमीर, शहरी हो या ग्रामीण सभी ने जातिगत एवं संकीर्ण राजनीति से ऊपर उठते हुए, विभाजनकारी एवं तुष्टिकरण की राजनीति के खिलाफ सकारात्मक जनादेश भारतीय जनता पार्टी के पक्ष में दिया है। माननीय प्रधानमंत्री जी का नेतृत्व की स्वीकार्यता एवं प्रभाव पूरे भारत में बढ़ा है। भारतीय जनता पार्टी को देशव्यापी रूप में जिस तरह लगातार चुनावी सफलता मिल रही है, वह श्री नरेन्द्र मोदी सरकार के तीन वर्ष के कार्यकाल पर जनता के अनुमोदन की मुहर है। सबका साथ – सबका विकास के नारे के साथ मोदी सरकार ने सम्पूर्ण देश में बिना किसी तरह के सामाजिक, धार्मिक एवं राजनैतिक भेदभाव के जनकल्याण का कार्य किया है।

संसदीय बोर्ड माननीय प्रधानमंत्री जी के नेतृत्व में विगत तीन वर्षों में केंद्र सरकार द्वारा गरीबों के हितों में लिए गए साहसिक निर्णयों पर इस जनादेश का स्वागत करती है। केंद्र सरकार के नोटबंदी, उज्ज्वला योजना, विद्युतीकरण, फसल बीमा, मुद्रा योजना, हर घर शौचालय जैसे कार्यक्रमों से गरीबों के आर्थिक सशक्तिकरण को मजबूती मिली है। यही कारण है कि भारतीय जनता पार्टी की केंद्र सरकार ने निर्णयकारी, गरीब कल्याणकारी, पारदर्शी एवं भ्रष्टाचार मुक्त सरकार के रूप में अपनी साख बनाई है।

संसदीय बोर्ड भारतीय जनता पार्टी के अध्यक्ष श्री अमित शाह को विशेष रुप से उनके अथक परिश्रम एवं कुशल संगठनात्मक रणनीति के लिए बधाई देती है। श्री अमित शाह के नेतृत्व में पार्टी संगठन का सामाजिक एवं भौगोलिक विस्तार पूरे देश में शीघ्रता से हुआ है। पार्टी संगठन ने विस्तार के इस क्रम में पार्टी ने उत्तर प्रदेश एवं उत्तराखंड में अभूतपूर्व सफलता पायी है। गोवा एवं मणिपुर में भी पार्टी को अच्छे परिणाम प्राप्त हुए है। मणिपुर में पार्टी का मत प्रतिशत 2% से बढ़कर 29% हुआ जो विशेष रूप से उल्लेखनीय है। यह भारतीय जनता पार्टी का इन राज्यों में अब तक का सर्वोच्च प्रदर्शन है, जिसमे पार्टी को इन प्रदेशों में सर्वाधिक वोट प्राप्त हुआ है। इन विधानसभा चुनावों में पार्टी में को जो भारी बहुमत प्राप्त हुआ है, उससे यह स्पष्ट है कि देश के बहुसंख्यक गरीब वर्ग ने भारतीय जनता पार्टी में विश्वास व्यक्त किया है। भारतीय जनता पार्टी सभी कार्यकर्ताओं का स्वागत करती है, जिन्होंने पार्टी के राष्ट्रीय अध्यक्ष के नेतृत्व में बूथ स्तर तक अथक प्रयास करके इन चुनावों में पार्टी के पक्ष में सफ़लता अर्जित की।

भारतीय जनता पार्टी संसदीय बोर्ड उत्तर प्रदेश एवं उत्तराखंड में तीन-चौथाई सीटें मिलने पर वहां के प्रदेश की जनता को सुशासन की सरकार देने हेतु आश्वस्त करती है। पार्टी इस जनादेश को विनम्रता के साथ स्वीकार करती है। संसदीय बोर्ड संकल्प करता है कि भारत के लोकतान्त्रिक परंपरा को मजबूत करते हुए गरीब कल्याण के मार्ग पर इस जनादेश के साथ पार्टी की केंद्र एवं राज्य सरकारें मजबूती के साथ कार्य करेगी।

संसदीय बोर्ड सभी देशवासियों होली की शुभकामना देता है और विश्वास करता है कि होली के रंग देश में खुशहाली के अवसरों को बढ़ायेंगे।

प्रस्ताव क्रमांक – 2

छत्तीसगढ़ में नक्सली हमले में शहीद सी.आर.पी. एफ. जवानों को श्रद्धांजलि

भारतीय जनता पार्टी संसदीय बोर्ड छत्तीसगढ़ में सी.आर.पी.एफ के 219 बटालियन के जवानों के टुकड़ी पर हुई नक्सली हमले में शहीद हुए 12 जवानों को श्रद्धांजलि अर्पित करती है। देश में अर्द्धसैनिक बलों के इन जवानों की शहादत पर देश को गर्व है। भारतीय जनता पार्टी संसदीय बोर्ड का मानना है कि यह कायरता पूर्ण हमला हताशा में बौखलाहट से किया गया कार्य है। नक्सलियों द्वारा किया गया यह हमला न केवल निंदनीय है अपितु मानवता के भी विरुद्ध भी है। संसदीय बोर्ड अपनी संवेदना को शहीद जवान के परिवारों को भी प्रेषित करता है। संसदीय बोर्ड का यह विश्वास है की केंद्र सरकार देश में व छत्तीसगढ़ सरकार राज्य में नक्सलियों के इन कायरता पूर्ण हमलों पर उचित करवाई कर रही है और उसकी नीतियों से भविष्य में संविधान के विरुद्ध करने वाली नक्सली हिंसा को रोका जायेगा।

विदेशी नेताओं और गणमान्य व्यक्तियों द्वारा प्रधानमंत्री श्री नरेंद्र मोदी को बधाई!

विधान सभा चुनावों में भाजपा की शानदार जीत के लिए विदेशी नेताओं और देश के गणमान्य व्यक्तियों ने
प्रधानमंत्री श्री नरेंद्र मोदी को बधाई दी।

फ्रांस्वा ओलांद, फ्रांस के राष्ट्रपति

फ्रांस के राष्ट्रपति श्री फ्रांस्वा ओलांद ने प्रधानमंत्री श्री नरेंद्र मोदी को फोन किया और हाल ही में संपन्न हुए विधान सभा चुनावों में भाजपा की शानदार जीत पर बधाई दी।

शेख मोहम्मद बिन जायद अल नाहयान, अबू धाबी के क्रॉउन प्रिंस

प्रधानमंत्री श्री नरेंद्र मोदी से बातचीत की। पीएमओ ने एक ट्वीट में कहा, ‘अबू धाबी के क्रॉउन प्रिंस श्री शेख मोहम्मद बिन जायद अल नाहयान ने प्रधानमंत्री से बातचीत की और चुनावों में जीत के लिए उन्हें बधाई दी।’

स्टीफेन हार्पर, कनाडा के पूर्व प्रधानमंत्री

उत्तर प्रदेश और राज्य चुनावों में निर्णायक जीत के लिए नरेंद्र मोदी और भाजपा को बधाई। श्री हार्पर ने अपने ट्वीट में कहा, ‘भारत के नागरिकों द्वारा समर्थित साहसी नेतृत्व।’ श्री मोदी ने कनाडा के पूर्व प्रधानमंत्री श्री स्टीफेन हार्पर की बधाई पर धन्यवाद दिया और कहा कि उनकी शुभेच्छाओं के प्रति कृतज्ञ हैं।

लता मंगेशकर, महान गायिका

नमस्कार। आदरणीय नरेंद्र मोदी जी, अमित शाह जी और भाजपा के सभी कार्यकर्ताओं को इस शानदार जीत पर बहुत बधाई।

श्रीश्री रवि शंकर, आध्यात्मिक गुरू

श्री श्री रवि शंकर ने अपने ट्वीट में कहा, ‘ राज्य के चुनावों में जीत के लिए नरेंद्र मोदी और अमित शाह को बधाई। इस जनादेश के साथ सुशासन की बड़ी जिम्मेदारी भी आती है।’

स्वामी रामदेव, योग गुरू

महा विजय के लिए नरेंद्र मोदी जी और अमित शाह जी को बधाई। भारतीय लोकतंत्र जाति-पाति और धर्म के जाल से बाहर निकल रहा है।
