कोरोना वायरस से निपटने के लिए कड़ी तैयारियों में जुटे केंद्रीय स्वास्थ्य मंत्रालय ने शनिवार को देशवासियों से आग्रह किया है कि सिर्फ फैशन के लिए या फिर अपना शक खत्म कर विश्वास बढ़ाने के लिए संक्रमण की जांच न कराएं। 
स्वास्थ्य मंत्रालय के संयुक्त सचिव लव अग्रवाल ने शनिवार को कहा कि यह समझना बेहद अहम है कि टेस्टिंग तय प्रोटोकॉल के तहत ही होनी चाहिए। उन्होंने बताया कि देश में अभी 111 लैब काम कर रही हैं। उन्होंने बताया कि देश में शनिवार को 65 नए मामले सामने आए हैं। स्वास्थ्य मंत्रालय के मुताबिक देश में संक्रमितों की संख्या बढ़कर 283 हो गई है। 

केंद्रीय स्वास्थ्य मंत्रालय ने शनिवार को वीडियो कॉन्फ्रेंस के माध्यम से 1,000 स्थानों पर गहन देखभाल प्रबंधन पर प्रशिक्षण आयोजित किए। मंत्रालय ने बताया कि सरकारी अस्पतालों में कोरोना वायरस से निपटने के लिए आपात प्रतिक्रिया के लिए 22 मार्च को राष्ट्रव्यापी मॉक ड्रिल होगी।

लव अग्रवाल ने कहा कि कोरोना वायरस जांच के लिए दिशानिर्देशों में बदलाव किए गए हैं। सीधे संपर्क में आने या ज्यादा जोखिम वाले लोगों के संपर्क में आने के 5 से 14 दिनों के बीच जांच की जानी चाहिए। 

निजी लैब के लिए भी जारी हो सकते हैं दिशानिर्देश 
लव अग्रवाल ने कहा कि सरकार कोविड-19 जांच के लिए फीस, नमूना संग्रह पर निजी प्रयोगशालाओं के लिए दिशानिर्देश जारी कर सकती है। अधिकारियों ने कहा कि सरकार मास्क, सैनेटाइजर के उत्पादन को बढ़ाने के लिए काम कर रही है। राज्यों से डियोड्रेंट निर्माताओं को सैनेटाइजर के उत्पादन की अनुमति देने को कहा गया है। लव अग्रवाल ने कहा कि सरकार कोविड-19 जांच के लिए फीस, नमूना संग्रह पर निजी प्रयोगशालाओं के लिए दिशानिर्देश जारी कर सकती है। अधिकारियों ने कहा कि सरकार मास्क, सैनेटाइजर के उत्पादन को बढ़ाने के लिए काम कर रही है। राज्यों से डियोड्रेंट निर्माताओं को सैनेटाइजर के उत्पादन की अनुमति देने को कहा गया है। एक अधिकारी ने कहा कि इन सामानों की कोई कमी नहीं है और लोगों को घबराहट में आकर खरीदारी करने से बचना चाहिए। अग्रवाल ने कहा कि मास्क के बारे में बहुत सी गलत सूचना है, हर किसी को इन्हें पहनने की जरूरत नहीं है। उन्होंने कहा कि सामाजिक मेलजोल से दूरी बहुत जरूरी है। स्वास्थ्य मंत्रालय के संयुक्त सचिव लव अग्रवाल ने कहा कि 262 लोग, ज्यादातर छात्र, शनिवार को रोम से भारत के लिए रवाना होंगे। भारत सरकार अब तक 1700 से अधिक भारतीयों को विदेशों से लेकर आई है। उन्होंने कहा, 'आज तक हमने संक्रमित लोगों के संपर्क में आए 7,000 से अधिक लोगों का पता लगाया है। अगर हमें सामुदायिक संक्रमण के मामले मिलते हैं, तो हम लोगों को जानकारी देंगे।'
 
 
