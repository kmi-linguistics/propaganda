लॉकडाउन के करीब पांच महीने बाद अब `बीच प्लीज’ नाम का एक ग्रुप अपने सफाई अभियान के काम मे जुट गया है। हर शनिवार और रविवार बीच प्लीज ग्रुप मुंबई में कई समुद्र तट पर मौजूद कई टन कूड़ा साफ कर रहा है। सफाई के दौरान सिंगल यूज प्लास्टिक की बजाए वालंटियर को कोरोना से बचने के लिए लगाए जानेवाले फेस मास्क मिल रहे हैं।
मुंबई के समुद्री तट को साफ में उल्लेखनीय भूमिका निभानेवाले पर्यावरण प्रेमी मल्हार कलम्बे का कहना है कि पहले पर्यावरण के संरक्षण के लिए सबसे बड़ी समस्या सिंगल यूज़ प्लास्टिक रहा है, लेकिन अब मास्क एक चिंता का विषय है। उन्होंने बताया कि अब समुद्र से कचरा उठाते समय हमें रेत के अंदर मास्क भी मिल रहे हैं। लोग मास्क इस्तेमाल कर यूं ही कचरे या नदी नाले में फेंक रहे हैं। बिना सोचे समझे कि इससे बीमारी पैâल सकती है। यूज किए गए मास्क से दूसरे बीमार हो सकते हैं।
मल्हार के अलावा एक अन्य बीच वारियर अफरोज मलिक का कहना है कि इस तरह से खुले में मास्क फेंकना खतरनाक है। मास्क मेडिकल यूज़ के लिए उपयोग किया जाता है, जिसे नष्ट करने की एक खास प्रक्रिया होती है, लेकिन आज कोरोना से ख़ुद को बचाने के लिए मास्क का उपयोग हर कोई कर रहा है, लेकिन इस तरह से उसे खुले में फेंक कर लोग दूसरों को बीमार होने के लिए छोड़ रहे हैं। उन्होंने कहा कि जिस तरह से कोरोना महामारी पैâल रही है। आने वाले समय में मास्क की मांग या उपयोग बढ़ेगा। लोगों को इसके उपयोग को लेकर जागरूक करना जरूरी है। मास्क खुली जगहों पर फेंकने से पर्यावरण को नुकसान तो होगा और लोग भी बीमार पड़ेंगे।
