

जिस कूची का उपयोग मराठी माणुस के मनोरंजन के लिए किया जा रहा था, वही कूची मराठी माणुस की शस्त्र बनी और जो अन्याय कर रहा था, उस पर तलवार नहीं बल्कि कूची की फटकार शिवसेनाप्रमुख ने की। उनके साथ मेरे चाचा श्रीकांत ठाकरे और द. पा. खांबेटे भी रहे। इन शब्दों में शिवसेनापक्षप्रमुख व मुख्यमंत्री उद्धव ठाकरे ने अपने उद्गार व्यक्त किए।
‘मार्मिक’ का हीरक महोत्सव समारोह कल ऑनलाइन यूट्यूब पर जल्लोष के साथ संपन्न हुआ। इस दौरान शिवसेनापक्षप्रमुख व मुख्यमंत्री उद्धव ठाकरे ने शिवसैनिक, मार्मिकप्रेमी और तमाम मराठी बंधुओं का मार्गदर्शन किया। मराठी माणुस के मन में आत्मविश्वास निर्माण करनेवाली ‘मार्मिक’ के ६० वर्षों के सफर पर उन्होंने रोशनी डाली। इस अवसर पर उन्होंने कहा कि १९६० में मेरा जन्म हुआ। ‘मार्मिक’ के साथ मैं भी बड़ा होता गया। ‘मार्मिक’ में प्रकाशित होनेवाले चित्र, घर पर आने-जानेवालों की भीड़ मैं देखता रहा। एक कूची क्या कर सकती है, ये मैंने देखा। जो हाथों में आए, वही मेरा शस्त्र और उसी शस्त्र से मैं अपने शत्रु का मुकाबला करूंगा, इस एक जिद के साथ शिवसेनाप्रमुख खड़े रहे। ‘मार्मिक’ के माध्यम से उन्होंने अन्याय के खिलाफ आवाज बुलंद की और देखते ही देखते वातावरण बदलने लगा। घर में दादा थे और होनेवाली भीड़ को देखकर वे कहते कि पार्टी की स्थापना करोगे या नहीं, उसे क्या नाम दोगे? इसका जवाब आने से पहले ही सवाल पूछनेवाले दादा ने ही शिवसेना नाम दे दिया। उस शिवसेना का मुख्यमंत्री, इस अलग नाते से मैं आपके सामने आया हूं, ऐसा भी मुख्यमंत्री उद्धव ठाकरे ने इस दौरान कहा।

संयुक्त महाराष्ट्र आंदोलन से मुंबई को महाराष्ट्र ने हासिल किया। जिन १०७ शहीदों का उल्लेख किया जाता है, उनके बारे में भी शिवसेनाप्रमुख ने एक संदर्भ दिया है। संयुक्त महाराष्ट्र का आंदोलन जब उच्च शिखर पर था, उस समय एक विदेशी महिला पत्रकार ने जो दृश्य देखा था, वही लिखा है। उन्होंने कहा कि उनके सामने २०० से २५० मृत देह पड़े थे। यह अत्याचार मराठी माणुस द्वारा सहन करने के बाद भी अत्याचार करनेवालों के सीने पर भगवा ध्वज लहराया। यह मराठी माणुस की पहचान है। मराठी माणुस किसी पर अन्याय नहीं करेगा, लेकिन जो अन्याय करेगा, उसे छोड़ेगा भी नहीं। लड़ें तो अन्याय पर वार करने के लिए। गरीबों व मां-बहनों की रक्षा करने के लिए। यही सीख हमें छत्रपति शिवाजी महाराज ने दी है, इन कड़े शब्दों में शिवसेनापक्षप्रमुख व मुख्यमंत्री उद्धव ठाकरे ने चेताया है।
‘मार्मिक’ का हीरक महोत्सव समारोह कल ऑनलाइन यूट्यूब पर जल्लोष के साथ संपन्न हुआ। इस दौरान शिवसेनापक्षप्रमुख व मुख्यमंत्री उद्धव ठाकरे ने शिवसैनिक, मार्मिकप्रेमी और तमाम मराठी बंधुओं का मार्गदर्शन किया। मार्गदर्शन करते हुए मुख्यमंत्री ने कहा कि आज ऑनलाइन के माध्यम से मैं आपको नजर आ रहा हूं। लेकिन आप मुझे नजर नहीं आ रहे। कई बार ऐसा होता है कि सामने जो नजर आता है, वह साथ नहीं रहता और जो साथ रहते हैं, वो नजर नहीं आते। ‘शिवसेना’, ‘सामना’ की जन्मदाता ‘मार्मिक’ है। ‘मार्मिक’ ने भूमिपुत्रों में आत्मविश्वास जगाया है। इसने मराठी माणुस पर अन्याय करनेवालों को स्पष्ट कहा कि याद रखो, अगर महाराष्ट्र में मराठी माणुस पर अन्याय करोगे तो मुकाबला शिवसेना से है। अब अन्याय करने की किसी की हिम्मत नहीं है। लेकिन फिर भी कोई मराठी माणुस और भूमिपुत्र पर अन्याय करेगा तो उसका मुकाबला ‘शिवसेना’, ‘मार्मिक’ और ‘सामना’ से होगा, ऐसा भी उद्धव ठाकरे ने कहा।
आंदोलन शुरू ही रहेगा!
भूमिपुत्रों को नौकरी में प्राथमिकता देने का कानून अपनी सरकार ने बनाया है। कई चीजें आपके आशीर्वाद से सरकार आने के बाद हमने की हैं। कुछ चीजों की गति कोरोना के चलते धीमी हैं। कुछ करने गए तो कोरोना। मार्मिक का ये कार्य, शिवसेना का ये कार्य आपके साथ और सहयोग से जारी ही रहेगा। अन्याय के खिलाफ अगर जरूरत पड़ी तो आंदोलन जारी रहेगा, ऐसा विश्वास भी मुख्यमंत्री उद्धव ठाकरे ने जताया।
डिजिटल रूप में ‘मार्मिक’
शिवसेनापक्षप्रमुख व मुख्यमंत्री उद्धव ठाकरे ने ‘मार्मिक’ के डिजिटल होने की महत्वपूर्ण घोषणा की। उन्होंने कहा कि ‘सामना’ कभी से शुरू है। अखबार भी शुरू है और अन्याय के खिलाफ सामना भी जारी है। ये ऑनलाइन का युग है। आज आप अपने घर में बैठकर कार्यक्रम में उपस्थित रहे। मार्मिक भी जल्द ही डिजिटल के रूप में ऑनलाइन होगा, ऐसा भी उद्धव ठाकरे ने कहा। उन्होंने कहा कि ‘मार्मिक’ देश का पहला ऐसा साप्ताहिक है, जिसका हीरक महोत्सव ऑनलाइन मनाया जा रहा है।
६० वर्षों का सफर हम तीनों ने पूरा किया
६० वर्ष पूरे हो गए। संयुक्त महाराष्ट्र को ६० वर्ष हुए। मार्मिक को ६० हुए। संयोग से मेरा जन्म उसी वर्ष हुआ और इस वर्ष मैं भी ६० वर्ष का हो गया। ये ६० वर्ष आपके सामने है। इस काल खंड के कई लोग आज अपने साथ भले ही न हों लेकिन कुछ लोग आज भी अपने साथ हैं। उन सभी के साथ, सहयोग और आशीर्वाद से इन ६० वर्षों का सफर हम तीनों ने पूरा कर लिया है, ऐसा भी मुख्यमंत्री उद्धव ठाकरे ने कहा।
ऐसा ही साथ बनाए रखें!
विश्व में एकमात्र उदाहरण होगा कि कूची के सहयोग से एक व्यंग्य चित्रकार ने इतिहास रच डाला। मेरे चाचा श्रीकांत ठाकरे, विकास सबनीस, खांबेटे ऐसे बड़े व्यंग्य चित्रकार थे। व्यंग्य चित्रकारी का वह दौर था। अब राजनीतिक कटाक्ष करनेवाले व्यंग्य चित्रकार कम हो गए हैं। राजनीतिक कटाक्ष जो दस से ज्यादा अग्रलेख कह नहीं पाते, वह व्यंग्य चित्रकार का एक व्यंग्यचित्र कह सकता है। ऐसी रीडिंग इन बिटविन लाइन दर्शानेवाले व्यंग्य चित्रकार हमें चाहिए। उनके साथ से यह नियम बनाए रखूंगा, ये विश्वास देता हूं। यह कार्य जारी रखने के लिए ऐसा ही साथ व सहयोग बनाए रखें! ऐसा भी मुख्यमंत्री उद्धव ठाकरे ने कहा।

